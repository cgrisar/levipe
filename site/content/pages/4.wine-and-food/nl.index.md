title: 'Wijn en spijs'
description:
  -
    type: text
    text: '<p>Elke keer opnieuw stellen wij ons dezelfde vraag .. Dit wordt een heerlijk gerecht, ... maar welke wijn laat het gerecht nog beter smaken?</p><p>Hieronder vindt u de theorie en de krijtlijnen, maar hier beschikt u alvast over een klein instrument om u op het goede spoor te leiden. We hebben 34 grote voedingsgroepen geïdentificeerd zoals "rood vlees", "nachtschade" (tomaten, paprika, ...), "witte zetmelen" (rijst, pasta, ...). Duid de ingrediënten aan en het instrument geeft u de best aangepaste categorie van wijnen en een aantal voorbeelden. Voor een risotto met champignons kiest u bijvoorbeeld uit "Room, Champignons en Witte zetmelen". Voilà, zo eenvoudig werkt het.</p><p>Dit instrument berekent enkel en alleen de smaken, niet de aroma''s. Die hangen van u af. Nochtans laat dit instrument u toe om een aantal wijnen te ontdekken.</p><h2>De theorie</h2><p>Een aantal smaken combineren op natuurlijke wijze, zoals zuren en vetten of zoet en pikant. Andere smaken werken tegendraads, zoals zuren en pikant of bitters en pikant. Onderstaand schema geeft u een goede idee van de interactie tussen smaken. In het groen vindt u de natuurlijke verbindingen, in het rood de tegendraadse combinaties.</p><p><br></p>'
  -
    type: image
    image: /assets/img/smaken.png
    size: Normal
  -
    type: text
    text: '<p><br></p><p>Deze eenvoudige theorie vormt een leidraad om de juiste combinatie tussen wijn en spijs te vormen of minstens geen foute combinaties te maken.</p><p>Nadien moet je maar een paar richtlijnen onthouden:</p><ul><li>een wijn waarvan de zuren wat hoger liggen combineert gemakkelijker dan een wijn met minder zuren;</li><li>minder uitgesproken ingrediënten verdragen geen uitgesproken wijn. Een schuimwijn is dan vaak een mooi alternatief;<br></li><li>naarmate de eetmaal vordert, laat je de wijnen in kracht vermeerderen;</li><li>begin nooit een eetmaal met een zoete wijn;</li><li>over het algemeen combineren kazen beter met een witte wijn of met een wijn met weinig tanines. Vermijd combinaties van geitenkaas met rode wijn;</li><li>een gerecht met hoge zuren (nachtschade) heeft een wijn nodig met een evenwaardig zuurgehalte;</li><li>stop de mode om vis te combineren met rode wijn. Mode komt en gaat, klassiekers blijven;</li><li>aarzel niet om dezelfde prijs te betalen voor een witte wijn als voor een rode wijn. Een grote witte wijn is altijd groter dan een grote rode wijn;</li><li>de temperatuur is belangrijk. Witte wijn wordt geserveerd naargelang de kwaliteit van de wijn: hoe lager de kwaliteit, hoe lager de temperatuur. Een grote witte wijn dien je op aan een temperatuur rond de 12-14 graden;</li><li>champagne heeft minstens 6-7 graden nodig om tot zijn recht te komen;</li><li>vermijd rode wijnen op te dienen aan een temperatuur hoger dan 18 graden</li></ul>'
meta_title: 'Wijn en spijs'
meta_description: 'Leer alles over de theorie om smaken van wijn en spijs te combineren en om onnatuurlijke combinaties te vermijden. Het instrument dat wij bijvoegen helpt u om die fouten te vermijden en om wijnen te ontdekken.'
id: 084cb952-35f7-4640-8418-c46d52e87115
slug: wijn-en-spijs
