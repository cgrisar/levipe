description: '<h5><strong>GESCHIEDENIS VAN DE ROUSSANNE</strong><br></h5><p>Roussanne is een oud druivenras uit de familie van de Sérines. De voorouders van deze familie zijn  Vitis Allobrogica, een proto-mondeuse en <a href="/nl/grape/pinot-noir">Pinot Noir</a>. Na opeenvolgende en gecompliceerde kruisingen, waarin we de Dureza terugvinden, ontstond een aantal echte klasbakken in de familie: <a href="/nl/grape/syrah">Syrah</a>, Mondeuse, Marsanne, <a href="/nl/grape/viognier">Viognier</a> en uiteraard ook Roussanne.</p><p>De druif ontleent zijn naam aan haar uitzicht: wanneer ze rijp is hebben de bessen een rosse kleur.</p><p>Roussanne is een oude druivenras en toch wordt die maar heel beperkt geproduceerd, voornamelijk dan langs de <a href="/nl/region/cotes-du-rhone">Rhonevallei</a>. Zelfs in de Noordelijke Rhône, zijn geboortestreek, wordt minder dan 1000 hectaren aan de druif gewijd. Daar vinden we de druif voornamelijk in Hermitage, Crozes-Hermitage, <a href="/nl/region/saint-jospeh">Saint-Joseph</a> en een beetje in Saint-Péray. </p><p>In de Zuidelijke Rhone vinden wordt die in de omgeving van <a href="/nl/region/chateauneuf-du-pape">Châteauneuf-du-Pape</a> geplant. Verlaten we de Rhône, dan moeten we in de Languedoc-Roussillon of in de Savoie - waar hij beter bekend is onder de naam Chignin Bergeron - om de druif te vinden. en wat in de Savoie. </p><p>Wereldwijd wordt er niet meer dan 2000 hectaren geproduceerd. Buiten Frankrijk vinden we Roussanne in Italië en heel beperkt in Californië (200 hectaren).</p><p><br></p><h5><strong>ZO HERKEN JE ROUSSANNE</strong></h5><ul><li>De uiteinden van de jonge twijgen van roussanne zijn bedekt met een dik laagje platliggende haartjes.</li><li>De oudere twijgen hebben groene internodiën.</li><li>Volwassen bladeren hebben vijf of zeven lobben en een petiolaire sinus die licht open is of licht overlappende lobben heeft. De laterale sinussen zijn diep ingesneden. De tanden van de lobben zijn kort in vergelijking met hun breedte aan de basis en er is geen anthocyane pigmentatie aanwezig op de nerven. Het blad is lichtjes omgekruld aan de rand en de onderkant heeft een heel dun tot dun laagje platliggende en rechtopstaande haartjes.</li><li>De trossen van roussanne zijn klein tot middelmatig groot en de bessen zijn rond en klein.</li></ul><p>Roussanne is een delicate druif die moeilijk tot rijping wordt gebracht met onregelmatige opbrengsten. Ze lijdt onder de wind en is gevoelig voor meeldauw en rot, mijt en thrips.</p><p><br></p><h5><strong>ZO PROEFT EEN WIJN GEMAAKT MET ROUSSANNE</strong></h5><p>Roussanne produceert een witte wijn die intens goudkleurig oogt. De neus is intens, alcoholisch en spreidt het parfum van meidoorn, honing, abrikoos, kruidenthee en peer. We vinden ook wat menthol terug indien de zuren op niveau zijn.</p><p>Roussanne ontwikkelt interessante aroma''s indien hij met de wat frissere Marsanne wordt vermengd.</p>'
meta_description: 'Roussanne is een oud druivenras uit de familie van de Sérines waarvan Pinot Noir één van de voorouders is. De druif die we vooral langs de Rhône vinden, ontleent zijn naam aan haar uitzicht: wanneer ze rijp is hebben de bessen een rosse kleur.'
id: bf24c4fc-e172-401a-b037-a95bf7532152
