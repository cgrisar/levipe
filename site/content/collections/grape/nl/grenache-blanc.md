description: '<h2 class="text-base md:text-lg"><strong>GESCHIEDENIS VAN GRENACHE BLANC</strong><br></h2><p>Grenache Blanc is een mutatie van de&nbsp;<a href="/nl/grape/grenache-noir">Grenache Noir.</a>&nbsp;Net zoals voor zijn voorvader, vindt deze druif zijn oorsprong in de provincies van Barcelona en Tarragona, in Catalonië. Dit druivenras heeft zijn weg naar Frankrijk gevonden onder de invloed van de veroveringen van de hertogen van Aragon. </p><p>Vanuit de vlaktes van de Roussillon vindt Grenache Blanc via de Languedoc zijn weg richting <a href="/nl/region/coteaux-daix-en-provence">Provence</a> en de Zuidelijke <a href="/nl/region/cotes-du-rhone">Côtes du Rhône</a> (<a href="/nl/region/chateauneuf-du-pape">Châteauneuf-du-Pape</a>, <a href="/nl/region/vacqueyras">Vacqueyras</a>, Lirac, ...). Daar is hij één van de belangrijkste druivenrassen geworden voor de productie van witte wijn. Dit windbestendige druivenras weerstaat bijzonder goed aan de Mistral en de Tramontane die de streek regelmatig teistert.</p><p>Afhankelijk van de regio produceert die 20 (Roussillon) tot 100 (vlaktes van de Languedoc) hectoliter per hectare. De wijn produceert nogal gemakkelijk wat alcohol waardoor die een ideale kandidaat is voor de productie van natuurlijk zoete wijnen. </p><p>Een slechte beheersing van Grenache Blanc, waarbij vooral onvoldoende zuren worden ontwikkeld - leidt vaak tot zwaardere wijnen. Voor die reden wordt de druif vaak geassembleerd met andere druiven zoals Bourboulenc, <a href="/nl/grape/vermentino">Vermentino</a> en&nbsp;<a href="/nl/grape/roussanne">Roussanne</a> en vind je slechts mondjesmaat een mono-cépage wijn met die druif.</p><p>De totale productie bedraagt wereldwijd niet meer dan 18000 hectaren, waarvan het overgrote merendeel in Frankrijk (8400 hectaren) en in Spanje worden verbouwd (7500 hectaren). Naast die twee landen vind je deze druivensoort in Sardinië, Kroatië, Griekenland, Zuid-Afrika en in de Verenigde Staten.</p><p><br></p><h2 class="text-base md:text-lg">HOE HERKEN JE GRENACHE BLANC ?</h2><ul><li>de jonge bladeren zijn felgroen</li><li>de jonge twijgen geel zijn van kleur, hebben groene internodiën en de uiteinden ervan vertonen een dun laagje platliggende haren</li><li>de bloemknoppen zijn volledig groen</li><li>de volwassen bladeren zijn getand met rechtlijnige zijden, met een blad dat heel glad is en grillig van vorm</li><li>de trossen van grenache blanc zijn groot met middelgrote bessen. De rijpe druiven hebben een geelgroene kleur.</li></ul><p><br></p><h2 class="text-base md:text-lg">HOE PROEFT EEN WIJN GEMAAKT MET GRENACHE BLANC ?</h2><p>Grenache Blanc geeft een witte wijn met de aroma''s van groen fruit (granny smith, peer, groene mango, zeste van limoen), van witte perzik en van citroen. De florale toetsen zijn die van kamperfoelie. Bij de kruidige aroma''s herkennen we vooral zoethout en anijs.</p>'
meta_description: 'Dit druivenras met Catalaanse oorsprong heeft zijn weg naar Frankrijk gevonden vanaf de vlaktes van de Roussillon, via de Languedoc richting Provence en de Zuidelijke Côtes du Rhône (Châteauneuf-du-Pape, Vacqueyras, Lirac, ...).'
id: 4a48e8d3-ba13-4074-86f5-82933d22e241
