description: |
  <h5>GESCHIEDENIS VAN DE CHARDONNAY DRUIF</h5><p>We weten al lang dat Chardonnay haar oorspong heeft in Bourgondië. De eerste sporen ervan vinden we terug in het dorpje Chardonnay in de Mâcon-streek.</p><p>Melon de Bourgogne en Pinot Blanc werden vaak verward met Chardonnay. Pierre Galet heeft die druiven uit elkaar kunnen houden aan de hand van de ampelografische methode. Eind vorige eeuw heeft het University of California at Davis een DNZ analyse uitgevoerd op courante druivenrassen.</p><p>Hieruit blijkt dat Chardonnay één van de vele resultaten is van de kruising van Pinot Noir met Gouais Blanc. Vroeger werden deze druiven werden dicht bij elkaar geplant. Onderlinge bestuiving heeft gezorgd voor een rijke familie "Noiriens" met roemrijke kinderen zoals Pinot Gris, Pinot Blanc, Romorantin, ...</p><p>Chardonnay is de belangrijkste witte druivensoort in Bourgondië. Samen met Champagne (waar ook de befaamde blanc de blancs werd bedacht), produceert Bourgondië 60% van deze druif in Frankrijk.</p><p>Nadien volgen de Languedoc – een sterke concentratie rond Limoux -, de Jura, de Loirevallei en de Savoie. In geheel is 40000 hectaren Chardonnay geplant in Frankrijk. Hiermee is Chardonnay de tweede meest voorkomende druif in Frankrijk, na Ugni Blanc.</p><p>De wijnbouwers hebben snel begrepen dat Chardonnay bijzonder veelzijdig is. Hierdoor kan Chardonnay een heel typische terroir- en klimaateigenschappen erven. Deze veelzijdigheid heeft ook toegelaten om het areaal internationaal uit te breiden. Je vindt de druif overal ter wereld: in alle wijnproducerende landen van Europa, in de VS (voornamelijk in de staten Californië, New York, Oregon, Washington, Texas en Virginia), in alle producerende landen van het zuidelijk halfrond (Zuid-Afrika, Australië, Chili, ...).</p><p>Kortom, de Chardonnay druif gedijt een beetje overal en anderzijds wordt het terroir en het klimaat goed weerspiegeld in het eindproduct. De wijn is levendiger, groener en strakker in de koelere klimaten - toch wel het voorkeursklimaat van Chardonnay. De wijnen zijn rijker en fruitiger in de warmere klimaten.
  
  </p><h5><br></h5><h5>ZO HERKEN JE DE CHARDONNAY PLANT</h5><ul><li>jonge bladeren die groen zijn met bronzen vlekken &nbsp;<br></li><li>groene jonge twijgen met rode internodiën. De uiteinden van de jonge twijgen hebben een dun tot middelmatig laagje platliggende haren.&nbsp;<br></li><li>de volwassen bladeren zijn orbiculair met vijf lobben die nauwelijks te onderscheiden zijn. De petiolaire sinus is licht open en zijn basis is vaak gelimiteerd door de nerf vlakbij het petiolair punt (belangrijkste kenmerk om het onderscheid te maken met Pinot Blanc). De tanden van de lobben zijn vaak kort in vergelijking met hun breedte en hun zijden zijn rechtlijnig. Het blad is lichtjes gebubbeld en de onderkant heeft een heel dun laagje rechtopstaande haartjes.&nbsp;<br></li><li>de bessen zijn relatief klein en rond.&nbsp;<br></li></ul><p>Een conservatorium met 340 klonen werd opgezet in Saône-et-Loire. Van die 340 klonen worden 28 gebruikt voor de productie van wijn.&nbsp;</p><p>Chardonnay is gevoelig aan echte meeldauw en flavescence dorée, een ziekte voortgebracht door een bacterie die de cicadella als verspreidingsvector gebruikt.</p><h5><br></h5><h5>ZO PROEFT DE CHARDONNAY WIJN</h5><p>
  
  Chardonnay wijn kan vele gedaanten aannemen. In het ruime repertorium aan aroma's vinden we vers fruit (banaan, zwarte bes, peer, mango) en droog fruit (amandel, hazelnoot), citrusvruchten (citroen, oranjebloesem), tropisch fruit, kruiden (peper, vanille, kaneel, honing), bloemig (acacia, roos, lila, lelie), verse boter en zelfs leder. De druif leidt zowel tot een scherpe, droge witte wijn, een fruitige wijn als een volle wijn. Als de zuren ontbreken kan hij lomp overkomen.</p>
  
id: 0964d0be-6df0-4c54-b8d7-5fe503f2da00
