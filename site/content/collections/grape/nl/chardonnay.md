description: '<h5>GESCHIEDENIS</h5><p>We weten al lang dat Chardonnay haar oorspong heeft in Bourgondië. De eerste sporen ervan vinden we terug in het dorpje Chardonnay in de Mâcon-streek. Melon de Bourgogne en Pinot Blanc werden vaak verward met Chardonnay. Ze horen dan ook tot dezelfde familie. Pierre Galet heeft die druiven uit elkaar kunnen houden aan de hand van de ampelografische methode. Eind vorige eeuw heeft het University of California at Davis een DNZ analyse uitgevoerd op courante druivenrassen, waaronder de Chardonnay. Hieruit blijkt dat Chardonnay één van de vele resultaten is van de kruising van Pinot Noir met Gouais Blanc. Deze druiven werden kort bij elkaar geplant en samen zijn ze de ouders van de familie Noiriens.</p><p>Chardonnay is de belangrijkste witte druivensoort in Bourgondië. Omgekeerd, en samen met Champagne, produceert Bourgondië 60% van de Chardonnay in Frankrijk. Nadien volgen de Languedoc – een sterke concentratie rond Limoux -, de Elzas, de Jura, de Loirevallei en de Savoie. In geheel is 40000 hectaren Chardonnay geplant in Frankrijk. Hiermee is Chardonnay de tweede meest voorkomende druif in Frankrijk, na Ugni Blanc.</p><p>De wijnbouwers hebben snel begrepen dat Chardonnay bijzonder veelzijdig is. Hierdoor kan Chardonnay een heel typische terroir- en klimaateigenschappen erven. Deze veelzijdigheid heeft ook toegelaten om het areaal internationaal uit te breiden. Naar de VS (voornamelijk in de staten Californië, New York, Oregon, Washington, Texas en Virginia), in Italië en verder in alle producerende landen van het zuidelijk halfrond en in alle wijnproducerende landen van Europa.</p><p>Kortom, Chardonnay gedijt een beetje overal en anderzijds wordt het terroir en het klimaat goed weerspiegeld in het eindproduct. De wijn is levendiger, groener en strakker in de koelere klimaten, toch wel het voorkeursklimaat van Chardonnay. De wijnen zijn rijker en fruitiger in de warmere klimaten.</p><h5>FYSIONOMIE</h5><p>Chardonnay kan zowel herkend worden door zijn<br>– jonge bladeren die groen zijn met bronzen vlekken<br>– groene jonge twijgen met rode internodiën. De uiteinden van de jonge twijgen hebben een dun tot middelmatig laagje platliggende haren.<br>– De volwassen bladeren zijn orbiculair met vijf lobben die nauwelijks te onderscheiden zijn. De petiolaire sinus is licht open en zijn basis is vaak gelimiteerd door de nerf vlakbij het petiolair punt (belangrijkste kenmerk om het onderscheid te maken met Pinot Blanc). De tanden van de lobben zijn vaak kort in vergelijking met hun breedte en hun zijden zijn rechtlijnig. Het blad is lichtjes gebubbeld en de onderkant heeft een heel dun laagje rechtopstaande haartjes.<br>– De bessen zijn relatief klein en rond.</p><p>Een conservatorium met 340 klonen werd opgezet in Saône-et-Loire. Van die 340 klonen worden 28 gebruikt voor de productie van wijn.</p><p>Chardonnay is gevoelig aan echte meeldauw en flavescence dorée, een ziekte voortgebracht door een bacterie die de cicadella als verspreidingsvector gebruikt.</p><h5>DEGUSTATIE</h5><p>Aangezien Chardonnay snel aanpast aan bodem en klimaat, is het repertorium heel ruim. Toch een aantal woorden: vers fruit (banaan, zwarte bes, peer, mango) en droog fruit (amandel, hazelnoot), citrusvruchten (citroen, oranjebloesem), kruiden (peper, vanille, kaneel, honing), bloemig (acacia, roos, lila, lelie), verse boter, leder.De wijn kan scherp of geboterd (en zelfs lomp) zijn.</p>'
id: 0964d0be-6df0-4c54-b8d7-5fe503f2da00
