description: '<h5><strong>GESCHIEDENIS VAN DE MACABEO</strong></h5><p>We weten vrij weinig over deze witte druif. Wellicht vindt die zijn oorsprong in Spanje, meer bepaald in Aragon en Catalonië. Nog steeds vinden we daar de grootste producties wereldwijd van die druif, vooral in Catalayud. </p><p>Macabeo wordt vaak vermengd met Xarel lo en Parellada voor de productie van de mousserende wijnen gekend als Cava. Alhoewel Cava over heel Spanje mag worden geproduceerd, vindt het gros van de productie ten Zuiden van Barcelona plaats.  Last but not least, is Macabeo de voornaamste witte druif in de Rioja, waar die beter bekend is onder de naam Viura.</p><p>32000 hectaren wijngaard worden gereserveerd voor de productie van Macabeo in Spanje. Frankrijk volgt ver achterop met een productie van 2800 hectaren. Daar vinden we de druif voornamelijk terug op de hellingen van de Roussillon. De andere aanplantingen zoals in de Aude of de Pyrénées orientales zijn eerder anecdotisch. </p><p>We treffen ook wat Macabeo in Griekenland aan.</p><p><br></p><h5><strong>ZO HERKEN JE MACABEO</strong></h5><ul><li>De botten zijn eerder katoenachtig met een rode rand,</li><li>De jonge bladeren zijn geelachtig,  vertonen bubbels en zijn behaard,</li><li>De kruidachtige rank heeft afgeplatte en gestreepte internodiën.</li><li>De volwassen bladeren zijn groot en bestaan uit 5 lobben. De petiolaire sinus heeft de vorm van een gesloten lier. Het bladoppervlak is lichtgroen en glanzend. De onderkant van de bladoppervlakte is behaard,</li><li>De trossen zijn zwaar en de bessen redelijk groot, rond en goudkleurig bij volledige maturiteit. De schil is dun en de druif is bijzonder sappig.</li></ul><p>Om de productie van de plant in toom te houden is het belangrijk om kort te snoeien. Echter, de snelle groei is ook nadelig voor de plant: de jonge ranken knappen gemakkelijk af onder invloed van de wind.</p><p>De plant houdt niet van frisse en vochtige ondergronden. Bij droogte verliest de plant snel zijn bladeren. Een plant die zijn wortels vindt in een rijke bodem is gevoelig voor echte meeldauw en grijsrot. Verder is de plant gevoelig voor mijten en .</p><p>Kortom, deze plant vindt vooral zijn gading op een lichte helling met weinig gesteente, op een warm en goed gedraineerd terroir.</p><p>10 klonen van deze druif zijn goedgekeurd voor de productie van wijn.</p><p><br><br></p>'
meta_description: 'We weten vrij weinig over deze witte druif. Wellicht vindt die zijn oorsprong in Spanje, meer bepaald in Aragon en Catalonië. Nog steeds vinden we daar de grootste producties wereldwijd van die druif, vooral in Catalayud. In Rioja is die beter bekend onder de naam virus'
id: 105a9234-f0c7-43b0-8b05-27c37af074a6
