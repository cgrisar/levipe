description: '<h5>GESCHIEDENIS</h5><p>De genetische variatie van dit druivenras duidt op haar oude leeftijd. Wellicht is die maar 1 of 2 generaties verwijderd van de wilde variëteiten en werd die door selectie en teelt door de Romeinen gedomesticeerd. Later ging die zijn weg in Europa vinden onder de naam Allobrogica. In de middeleeuwen is zijn verhaal verwant met dat van de kloosterordes die zich in Bourgogne hebben gevestigd. De kruising met Gouais Blanc maakt van Pinot Noir de pater familias van een uitgebreid gezin met beroemde druiven zoals&nbsp;<a href="https://www.levipe.be/grape/chardonnay/?lang=nl">chardonnay</a>, pinot blanc,&nbsp;<a href="https://www.levipe.be/?p=163">gamay</a>, aligoté, …</p><p>Pinot noir is een druif die zeer gemakkelijk muteert en we vinden er verschillende varianten van. Pinot Gris is zo’n voorbeeld van een mutatie. In een extreem geval is Pinot Noir zelfs gemuteerd tot een witte druivensoort, de Pinot Gouges.</p><p>Pinot Noir heeft zijn oorsprong in Bourgogne. De Romeinen hebben de verspreiding in Europa sterk bevorderd, voornamelijk in de koelere klimaten: Elzas, Champagne, Jura, Duitsland, Zwitserland, … Later heeft de druif ook zijn weg gevonden in de Nieuwe Wereld, meer bepaald op de westkust van de VS (Californië, Washington State, Oregon), Chili, Zuid-Afrika, Australië en Nieuw-Zeeland.</p><h5>FYSIONOMIE</h5><p>– het uiteinde van de jonge twijgen hebben een gemiddelde tot hoge densiteit aan platliggende haartjes<br>– de internodiën van de volwassen twijgen hebben rode strepen<br>– de jonge bladeren zijn groen of geel en de uiteinden van de jonge twijgen hebben een middelmatig tot dik laagje platliggende haartjes<br>– de volwassen bladeren zijn groen tot heel donkergroen. Ze zijn heel, met drie of vijf lobben, en hebben een petiolaire sinus die lichtjes open is of zelfs gesloten is met lobben die naar binnen staan gekeerd in de vorm van een hanenkam. Het grillige en bubbelachtige blad is kort getand. Aan de onderkant van het blad zien we een dun laagje platliggende haartjes.<br>– de bessen van pinot noir zijn rond of licht ellipsvormig en de trossen klein tot heel klein, compact, en vaak zonder vleugels.</p><p>De schil van pinot noir is heel dun en hierdoor is de druif slecht beschermd tegen ziektes. Meeldauw, Brenner, grijsrot en cicaden.</p><p>Pinot Noir muteert heel snel. Daarom ook dat 50 clonen ervan gehomologeerd zijn voor vermenigvuldigen. Zij worden bewaard in conservatoria in de Elzas, Champagne en Bourgogne.</p><h5>DEGUSTATIE</h5><p>Robijnrood, licht doorlatend. Framboos, kers, noorderkers wat het fruit betreft. Pruim, leder, wild, sous-bois (humus, champignons, truffel, …) voor de secundaire aroma’s.</p>'
id: 17e91089-b78c-4649-9cfe-3ddc4efa4983
