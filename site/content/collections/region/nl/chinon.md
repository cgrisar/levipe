description:
  -
    type: text
    text: '<p>Archeologische ontdekkingen laten ons vermoeden dat reeds in de tijd van de gallo-romeinen wijn werd gemaakt in Chinon. Dichtbij de monding van de Vienne in de <a href="/nl/region/loire">Loirevallei</a> was Chinon toen al een belangrijk kruispunt van rivieren en wegen.</p><p>Zoals zo vaak in de ontwikkeling van de wijngaarden, leverden abdijen een steentje bij in de ontwikkeling van de wijnbouw. Hier onder invloed van Bourgueil in de elfde eeuw en Fontvraud in de twaalfde eeuw. </p><p>Tijdens de overheersing van de Plantagenêts - de Honderdjarige Oorlog - werd Chinon het middelpunt van een immens feodaal domein. De wijn van Chinon belandde hierdoor op de tafels van het Hof. </p><p>Begin 17de eeuw vraag Kardinaal Richelieu aan abt Breton om <a href="/nl/grape/cabernet-franc">Cabernet Franc</a> te planten. De druif leek goed te aarden en heel snel wordt die de belangrijkste druif waarvan rode wijn wordt gemaakt. Ter ere van abt Breton draagt Cabernet Franc zijn naam in de Loire. <a href="/nl/grape/chenin-blanc">Chenin Blanc</a> wordt gebruikt om witte wijnen te maken.</p><p>De Loire liet aan Chinon toe om via de zee handelsroutes te ontwikkelen. In de zeventiende eeuw werd contact gelegd met de Hollandse handelaars die gretig de wijn afnamen. De crisis van de Phylloxera einde negentiende eeuw maakte alle ontwikkelingen en ambities met de grond gelijk. Dit kunnen we letterlijk opvatten: het verbouwde areaal verminderde van 4000 hectaren tot 400 hectaren. </p><p>Nu nog, meer dan honderd jaar later, is de oorspronkelijke wijngaard voor slechts 60% heropgebouwd. In 1937 wordt Chinon wel één van de eerste erkende AOC.</p><h5>GEOLOGIE VAN DE WIJNGAARD VAN CHINON</h5><p>De wijngaard is gelegen in het Parijse bekken. Een complex geheel aan bodems, de invloed van de Vienne en de Loire en een relatief warm en winderig klimaat geven de wijnbouwers de kans om in Chinon zeer diverse wijnen te maken.</p><p>De bovenlaag van de meeste plateaus in Chinon bestaat uit silts en zand. De ondergrond is gemaakt uit zanderige klei met veelvuldige aanwezigheid van silex en harde versteningen van silex en sponzen. </p><p>De hellingen worden gevormd door van sedimentaire verhardingen van klei en sponzen (tuffaux). De kleine coteaux bestaan uit gele hardsteen, schelpjes en zachte en harde kalk. De oevers van de Loire en de Vienne bestaat uit zand en kiezelstenen. Deze complexe geologie verklaart de veelzijdigheid die je in de wijnen van Chinon kan terugvinden.</p><h5>HET KLIMAAT IN DE WIJNGAARD VAN CHINON</h5><p>Elke wijnjaar wordt gekenmerkt door de dominante wind. Ofwel komt hij uit het Zuidwesten en is hij oceanisch, warm en vochtig of komt hij uit het Oosten en is hij continentaal, fris en droog. De Zuidwester komt in 45% van de jaren voor. Het mag ons niet verrassen dat de wijn heel hard wordt gekenmerkt door het klimaat van een oogstjaar.</p><p>Het klimaat is hier goed en rustig: eerder warme zomers – de maximum temperatuur overschrijdt steeds 33°C -, zachte winters met heel zeldzame echt lage temperaturen. De regen is gespreid over het jaar en bedraagt 500 à 600 mm per jaar.</p>'
climate: 'oceanisch en continentaal'
terroir: 'stilts, kiezels, klei-kalk en kalk'
meta_description: 'De heel oude wijngaard van Chinon heeft verschillende tijdperken gekend, waarvan de belangrijksten gekenmerkt werd door het werk van de abdijen. Dankzij die van Bourgueil vindt Cabernet Franc zijn weg in de Loirevallei. Chenin Blanc is daar de enige druif die toegelaten is om witte wijn te maken.'
id: bd0b9a83-2da5-4f15-b25f-9b739998ade7
