description:
  -
    type: text
    text: '<h5>GESCHIEDENIS VAN POUILLY-FUME EN ZIJN WIJN&nbsp;</h5><p>We vinden de eerste bronnen over deze heel oude wijngaard in de vijfde eeuw. Onder de naam "Pauliacum super fluvium ligerim" verwijst "fluvium ligerim" naar de <a href="/nl/region/loire">Loire</a> en Pauliacum naar "het domein van Paulus".</p><p>Rond 680, laat bisschop Vigile het domein van Pouilly "Pauliaca villa" met haar wijnstokken na aan de abdij Notre-Dame-d''Auxerre. Dankzij het werk van de geloofsgemeenschappen - in het bijzonder de Benedictijnen - kent de wijngaard van Pouilly sur Loire een hoge vlucht. We gaan dat later nog merken: de impact van de monniken op het wijnmaken is belangrijk</p><p>De nalatenschap van de monniken wordt gehonoreerd in een perceel van 4 hectare dat de Loire overziet. Op dat perceel "loge aux moines" gaven de monniken destijds onderdak en voedsel en de voorbijgaande pelgrims.</p><p>Ondanks 5 eeuwen oorlog en gevechten die de streek teisteren kunnen de wijnen van Pouilly hun bekendheid ontwikkelen. Onder anderen raken ze bijzonder vermaard in Vlaanderen, wingebied van de graaf van Nevers. De liefde van de Vlaming voor deze wijn zal nooit echt verloren gaan.</p><p>In de streek wordt enkel droge witte wijn geproduceerd. Dit is in tegenstelling tot de zusterappelatie <a href="/nl/region/sancerre">Sancerre</a> (Pouilly ligt tegenover Sancerre en worden gescheiden door de Loire) waar wit, rood en rosé wordt geproduceerd.</p><p>Alhoewel <a href="/nl/grape/sauvignon-blanc">Sauvignon Blanc</a> de dominante druif is, is hij niet de enige druif die ter plaatse wordt geteeld. Sinds het midden van de 19de eeuw werd de chasselas aangeplant als tafeldruif.</p><p>De prijzen voor de "doré de Fontainebleau", de bijnaam voor de chasselas, lag hoger dan de prijs voor de wijndruiven. De aanplant van de chasselas kende hierdoor een ware explosie. Heel snel bereikte de oppervlakte van de wijngaarden waarop chasselas groeit 100 hectaren. Elk jaar werd tot 3000 ton per trein naar Parijs vervoerd.</p><p>Einde 19de eeuw werd de volledige wijngaard van Pouilly vernietigd door de phylloxera-luis. Alle stokken werden gerooid. Een aantal wijnboeren plantten hun wijngaarden opnieuw met chasselas op wortels van Amerikaanse druivenrassen. </p><p>Helaas voor Pouilly heeft in die paar jaren Parijs de druiven van het Zuiden van Frankrijk ontdekt. En dus werden alle pijlen opnieuw gericht op de productie van wijndruiven. Sauvignon Blanc heroverde opnieuw haar dominante plaats in de streek.</p><p>In 1929 werden 2 AOCs opgericht: "Pouilly sur Loire" is voorbestemd voor Chasselas, "Pouilly Fumé" - de afkorting van "Blanc-Fumé de Pouilly" voor Sauvignon Blanc.</p><p>Waar komt dan Fumé vandaan? Wel, die refereert in de eerste plaats naar de rokerige aroma''s van vuursteen die men snel gewaar wordt in de Sauvignons van de streek. De reden hiervoor is niet ver te zoeken: silex (vuursteen) is een belangrijke component van het plaatselijke terroir.</p>'
climate: 'gematigd oceanisch'
meta_description: 'Een korte geschiedenis van Pouilly-Fume en zijn droge witte wijnen van de Loirevallei. De druivensoorten die wij er terugvinden. Zijn roem voor het parfum van vuursteen, bekomen door de combinatie van sauvignon blanc en de kalklagen uit het kimmeridge.'
id: b729dd06-7f2c-4fbb-aba1-c7b0cdc55c38
