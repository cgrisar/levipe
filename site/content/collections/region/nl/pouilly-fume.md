description:
  -
    type: text
    text: '<p>We vinden de eerste bronnen over deze heel oude wijngaard in de vijfde eeuw. Onder de naam "Pauliacum super fluvium ligerim" verwijst "fluvium ligerim" naar de&nbsp;<a href="/fr/region/loire">Loire</a>&nbsp;en Pauliacum naar "het domein van Paulus".</p><p>Rond 680, laat bisschop Vigile het domein van Pouilly "Pauliaca villa" met haar wijnstokken na aan de abdij Notre-Dame-d''Auxerre. Dankzij het werk van de geloofsgemeenschappen - in het bijzonder de Benedictijnen - kent de wijngaard van Pouilly sur Loire een hoge vlucht.</p><p>De nalatenschap van de monniken wordt gehonoreerd in een perceel van 4Ha dat de Loire overziet. Op dat perceel "loge aux moines" gaven de monniken destijds onderdak en voedsel en de voorbijgaande pelgrims.</p><p>De wijnen van Pouilly kunnen hun bekendheid ontwikkelen, ondanks 5 eeuwen oorlog en gevechten die de streek teisteren. Onder anderen raken ze bijzonder vermaard in Vlaanderen, wingebied van de graaf van Nevers. De liefde van de Vlaming voor deze wijn zal nooit echt verloren gaan.</p><p>In de streek wordt enkel witte wijn geproduceerd. Alhoewel Sauvignon Blanc de dominante druif is, staat hij niet alleen. Naast zich moet hij sinds het midden van de 19de eeuw de chasselas aanvaarden die werd geplant als eetdruif. De prijzen voor de "doré de Fontainebleau" lag hoger dan de prijs voor de wijndruiven en de aanplant van de chasselas kende een ware explosie. Heel snel bereikte de wijngaard met chasselas 100 hectaren en werd elk jaar tot 3000 ton per trein naar Parijs vervoerd.</p><p>30 jaar later vernietigde de phylloxera de volledige wijngaard van Pouilly. Alle stokken werden gerooid. Een aantal wijnboeren plantten hun wijngaarden opnieuw met chasselas op wortels van Amerikaanse druivenrassen. Helaas voor Pouilly heeft in die paar jaren Parijs de druiven van het Zuiden van Frankrijk ontdekt. Alle pijlen werden opnieuw gericht op de productie van wijndruiven.</p><p>Sauvignon Blanc heroverde haar dominante plaats. In 1929 werden hierdoor 2 AOCs opgericht: Pouilly sur Loire is voorbestemd voor Chasselas, Pouilly Fumé - de afkorting van "Blanc-Fumé de Pouilly" voor Sauvignon Blanc.</p><p>Waar komt dan Fumé vandaan? Wel, die refereert in de eerste plaats naar de aroma''s van vuursteen die men nogal snel gewaar wordt in de Sauvignons van de streek: laat nu net silex (vuursteen) een belangrijke component zijn van het plaatselijke terroir.</p>'
climate: 'gematigd oceanisch'
meta_description: 'We vinden de eerste bronnen over deze heel oude wijngaard in de vijfde eeuw. Onder de naam "Pauliacum super fluvium ligerim" verwijst "fluvium ligerim" naar de Loire en Pauliacum naar "het domein van Paulus". Daar wordt enkel witte wijn geproduceerd, voornamelijk van Sauvignon Blanc.'
id: b729dd06-7f2c-4fbb-aba1-c7b0cdc55c38
