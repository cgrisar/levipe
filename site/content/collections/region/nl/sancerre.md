description:
  -
    type: text
    text: '<p>De eerste vermeldingen van Sancerre-wijn brengen ons terug naar 582, wanneer Grégoire de Tours de wijngaarden beschreef. De eerste grote bekendheid komt in de 12de eeuw, dankzij de monniken van Saint-Satur en de graven van Sancerre. De wijngaard produceerde toen voornamelijk rode wijnen op basis van Pinot Noir. De Loire was de natuurlijke weg om de wijnen te exporteren buiten de wijngaard. De beste tafels namen deze wijnen gretig af.&nbsp;</p><p>Pinot Noir zou tot aan de verwoesting van de wijngaard door de Phylloxera-luis in 1886 de voornaamste aangeplante druif zijn. De getroffen wijngaarden werden nadien veelal aangeplant met Sauvignon-Blanc – zeer goed aangepast aan klimaat aan bodem – waardoor de productie in de streek nu voor 85% bestaat uit witte wijn. Het AOC decreet van 1936 erkende de streek voor de witte wijn. Voor rode en rosé wijn moest Sancerre wachten tot 1959 om te genieten van het AOC-label.</p><p>De AOC bestrijkt 18 gemeente waarvan de beroemdste Bué, Chavignol (daar waar de crottin ook vandaan komt), Ménétréol, Sancerre, Sury-en-Vaux, Thauvenay en Verdigny zijn. De 18 gemeenten stellen 3 terroirs voor, gaande van de kimmeridge kalk, over kalkgesteente tot silex. Deze diversiteit is te wijten aan 2 geologische breuklijnen waarlangs de bezinksels uit het eoceen en het krijt die van de jura ontmoeten.</p><p>Het klimaat is gematigd oceanisch. Het massief van de “Pays Fort” (450m hoogte) net ten westen en noordwesten van Sancerre tempert de oceanische invloed, in het bijzonder de regenval. Ten westen van het massief is de regenval 750mm per jaar, terwijl die in Sancerre zo’n 100mm lager is. De Loire is ook een echte temperatuurregulator. Zij brengt koelere winden vanuit de oceaan naar de wijngaard maar ook door de koelere temperaturen in de valleien loodrecht op de Loire te draineren.</p>'
climate: 'gematigd oceanisch'
terroir: 'klei- en kalklagen, kalkkiezels en silex'
id: 7c25c9e8-faff-43cf-bbe5-9ac5c1c1ae7f
