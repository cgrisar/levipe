description:
  -
    type: text
    text: '<p>De appelatie Poully bestond al in 1936. Pas later werd die in 3 onderverdeeld: Pouilly-Fuissé, Pouilly-Loché (de kleinste van de 3) en Pouilly-Vinzelles (iets minder dan het dubbele van de oppervlakte van Pouilly-Loché). <a href="https://www.levipe.be/grape/chardonnay/?lang=nl&amp;lang=nl">Chardonnay</a> is de enige druivensoort die mag worden aangepland.</p><p>Pouilly-Fuissé strekt zich over een Noord-Noord-West tot Zuid-Zuid-Oost as die de dorpen Vergisson, Solutré-Pouilly, Fuissé en Chaintré bevat. De “Roche de Vergisson” en “Roch de Solutré” zijn heel herkenbare herkenningspunten in het landschap van de Mâconnais. Buiten een aantal zeer interessante geologische kenmerken, waren ze ook de heimat van een paleolithische cultuur waarvan de eerste resten 30.000 jaar oud zijn. Geloof echter niet in de mythe dat de Néanderthaler de paarden van de kliffen heeft laten springen om die onderaan de rotsen uit te benen. De waarheid is iets eenvoudiger: langs die rotsen migreerden vaak kuddes die dan tot aan de rotswanden werden bijeengedreven. Eens in de val, werden de dieren afgeslacht. Deze jacht werd daar minstens 25.000 jaar lang gehouden en verklaart de ontelbare beenderen die ter plaatse werden gevonden.</p><p>De bodem is heel kalkrijk, maar de geologie is veel complexer dan dat. We onderscheiden 15 verschillende bodemstructuren. Dit legt de basis voor een grote diversiteit aan wijnen… en in kwaliteit. De oriëntatie ten opzichte van de zon kan ook heel verschillend zijn naargelang het “Climat”. Die van Chaintré zijn eerder zuidelijk gericht – de wijnen zijn rijker -, die van Vergisson meer noordelijk, waardoor de wijnen scherper zijn.</p><p>De appelatie kent geen Premier Cru zoals die in de rest van de Bourgogne. Tijdens de tweede wereldoorlog was de mâconnais onder het bewind van de Vichy-regering terwijl de rest van Bourgogne door de Duitsers bezet was. Aangezien de wijnen die niet uit een Premier Cru kwamen konden worden opgevorderd, hebben de wijnboeren zich gehaast op een aantal wijngaarden als Premier Cru te laten homologeren. Die druk bestond niet in de Mâconnais. Nu wordt wel een dossier klaargelegd om een dertigtal klimaten te erkennen als Premier Cru. Nog steeds ziet men niet het einde van de tunnel in dit dossier. In de feiten bestaat die Premier Cru echter wel: een aantal climats eisen een hoger alcoholgehalten en meestal zijn de prijzen er fors hoger dan bij de buren. De erkenning als Premier Cru zou niet meer dan een bevestiging zijn van een bestaande toestand.</p>'
climate: 'gematigd continentaal'
terroir: 'harde kalksteen en klei- en kalklagen'
id: 052e4118-f910-4b93-ba7a-15299e7dc6d4
