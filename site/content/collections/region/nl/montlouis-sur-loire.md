description:
  -
    type: text
    text: '<p>Rij je vanuit Parijs richting Bordeaux langs de A10, dan rij je over de <a href="/nl/region/loire">Loire</a> ter hoogte van Tours. Verlaat daar de autoweg en volg stroomopwaarts de Loire langs haar linkeroever. Het eerste dorp dat je tegenkomt is Montlouis-sur-Loire. Kijk je vanuit Montlouis naar de Loire, dan is het tegenoverliggende dorp Vouvray.</p><p>Montlouis en Vouvray zijn zustergemeenten zoals je er meer vindt in de wijnwereld: <a href="/nl/region/reuilly">Reuilly</a> en <a href="/nl/region/quincy">Quincy</a>, <a href="/nl/region/sancerre">Sancerre</a> en <a href="/nl/region/pouilly-fume">Pouilly-Fumé</a>, <a href="/nl/region/vacqueyras">Vacqueyras</a> en <a href="/nl/region/gigondas">Gigondas</a>, Pommard en Volnay, ... Deze tweelingen zijn evenzeer beroemd wegens hun gelijkenissen als door hun verschillen.</p><p>Laten we eers de gelijkenissen beschouwen. In Montlouis wordt enkel en alleen witte wijn gemaakt. De wijn van Montlouis kan zowel een stille als een schuimwijn zijn, droog, halfdroog, moelleux en zelfs liquoreux. Wel hebben ze één gemeenschappelijke noemer: ze zijn allemaal gemaakt op basis van <a href="/nl/grape/montlouis-sur-loire">chenin blanc</a>, de enige toegelaten druivensoort.</p><p>De moederrots bestaat uit tuffeau, een zacht sedimentair kalkgesteente dat aande wijnstokken toelaat om hun wortels diep in de bodem te verankeren. Deze rots is eerder poreus wat een voordeel is voor de waterhuishouding. Zelfs bij hoge hitte is de Chenin Blanc over het algemeen gevrijwaard van hydrische stress. </p><p>Bovenop de moederrots wordt de bodem van Montlouis gekenmerkt door een samenstelling van klei en silex: de "perruches". Overdag houdt de moederrots de warmte vast die ze ''s avonds langs de silex weer vrijgeeft.</p><p>Al is het terroir ideaal om grote wijnen te maken, het klimaat kan vaak een spelbreker zijn. Onder invloed van de klimaatopwarming starten de wijnstokken hun vegetatieve cyclus vroeger in het seizoen. Hierdoor zijn ze bijzonder kwetsbaar voor een late lentevorst die vaak optreedt eind april. Die laatste weken staan de wijnmakers onder hoogspanning aangezien de geproduceerde hoeveelheden op het seizoen vaak afhangen van 4-5 dagen en nachten.</p><p>De AOC van Montlouis is ontstaan in 1938 wanneer het zich heeft losgemaakt van de benaming "Vins de Vouvray". Sindsdien horen 3 gemeenten tot de appellatie: Montlouis, Lussault sur Loire et Saint-Martin-le-Beau.</p><p>Deze schone slaapster ontwaakte uit haar winterslaap een twintigtal jaar geleden. Om de identiteit van de appellatie meer in de verf te zetten werden een aantal veranderingen doorgevoerd in het lastenboek. Zo werd bijvoorbeeld de Pétillant Originel, ook wel Pétillant Naturel of Pet''Nat in het leven geroepen.</p><p>Het koolzuurgas van de Pet''Nat wordt enkel geproduceerd door de alcoholische gisting. De gisting wordt gestopt onder invloed van de koude winters. Het halfafgewerkt most wordt dan gebotteld en de fermentatie wordt vervolledigd wanneer de temperaturen weer stijgen. De CO2 die hierbij vrijkomt is gevangen in de fles.</p><p>Nadien zijn een aantal pioniers naar voor getreden die het potentieel van de Chenin hebben ontsloten. Wijnmakers zoals Jacky Blot, Huet en <a href="/nl/estate/domaine-francois-chidaine">François Chidaine</a> hebben meer dan 1 jonge wijnmaker geïnspireerd. Veel van die jonge wijnmakers dragen het respect voor de omgeving hoog in het vaandel die hun voorgangers hen aanleerden.</p>'
meta_description: 'Leer alles over deze boeiende AOC van de Loire waar slechts 40 wijnmakers hun chenin blanc tot prachtige witte wijnen omtoveren. Nadien kan u hier in alle veiligheid en vertrouwen de wijnen online kopen'
id: 4ca014f3-b3d7-4c43-af06-3c50b5b3bf1e
