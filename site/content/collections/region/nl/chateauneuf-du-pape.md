description:
  -
    type: text
    text: '<p>We vinden de eerste sporen van wijnbouw in de vroege Romeinse Keizerrijk, tijdens de heerschappij van Vespasianus. Maar we moeten nog een goed millenium wachten, tot de pausen van Avignon hun intrek namen in de streek, om van een georganiseerde wijnbouw te kunnen spreken.</p><p>Een aantal wijnbouwers van Cahors volgende begin 14de eeuw in het kielzog van Jan XXII. De eerste oogsten stellen niet veel voor: niet meer dan 6 vaten worden geproduceerd. Toch gaat de wijnbouw zich verder ontwikkelen, hand in hand met de economische ontwikkeling. Na een paar decennia is het wijnbouwareaal 8 hectaren groot.</p><p>Na een paar eeuwen relatieve rust, wordt de wijngaard onder stoom gebracht door de locale aristocratie en handelaars. Ch^âteau La Nerthe speelt een belangrijke rol in de ontwikkeling van de wijngaard en -handel. Vanaf 1948 wordt de wijn geëxporteerd naar Duitsland (Pruisen). Van 1772 naar Italië en Spanje. In 1785 volgen de eerste "mises en bouteille": 40 flessen transigeren via handelaars van Marseille naar Genua. Vanaf 1786 steekt de wijn de oceaan over. Een vat wijn, weeral La Nerthe, wordt geleverd in Boston.</p><p>In 1860, zoals overal elders in Frankrijk, wordt de wijngaard verwoest door de phylloxera-luis. Weeral neemt La Nerthe het voortouw om de wijngaard terug vorm te geven. Zij planten de 6 eerste van 13 druivenrassen die in de streek worden toegelaten: grenache, mourvedre, counoise, syrah, cinsault en vaccarèse. Later volgen bourboulenc, roussanne, picpoul, picardan, terret noir, muscardin en clairette.</p><p>De wijnmakers zijn bovendien echte voorlopers: in 1894 al vormen zij een "syndicat viticole" die later, in 1923 een heuse "syndicat des propriétaires viticulteurs de Châteauneuf-du-Pape". De streekbenoeming (AOC) volgt in 1936.</p><p>Châteaufneuf is niet alleen beroemd om haar veelheid aan druivenrassen. Ook het terroir is bijzonder gevarieerd. Châteauneuf is gebouwd op een heuvel van het Mioceen bovenop een laag van het Krijt. We vinden kalk, marnes, klei, sedimenten, silex en quartz. En zelfs al lijkt de bodem al divers, de echte diversiteit speelt ondergronds.</p><p>De opties zijn schier eindeloos voor een wijnmaker die over verschillende percelen beschikt verspreid over de appellante. Dat maakt het werk ook bijzonder moeilijk: de wijnmaker kan best een plan hebben en de streek bijzonder goed kennen om de wijn te maken die hij voor ogen heeft.</p>'
climate: meridionaal
id: 64caf4cb-d51e-448f-b6c6-a8e49561f4b4
