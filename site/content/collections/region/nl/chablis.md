description:
  -
    type: text
    text: '<p>Het verhaal van Chablis begint 150 miljoen jaar geleden. Allereerst is Chablis een onvergelijkbare terroir gemaakt van kalk. Die kalk is de neerslag van sedimenten uit het kimmeridge-tijdperk, een geologisch tijdperk uit het jura. Tussen de grijze mergel vinden we fossielen van Exogyra Virgula, een kleine oester in de vorm van een komma. </p><p>Deze arme bodem is rijk aan mineralen en geeft die typische karakteristieken van vuursteen die je hier meer vindt dan elders in <a href="/nl/region/bourgogne">Bourgondië</a>.&nbsp;</p><h2 class="text-base md:text-lg">DE LENTEVORST</h2><p>Chablis grenst aan de <a href="/nl/region/champagne">Champagne</a> in het Noorden en bevindt zich op dezelfde breedtegraad als de <a href="/nl/region/loire">Loirevallei</a>. Het is de meest noordelijk gelegen wijngaard van Bourgondië. Het klimaat is semi-continentaal: lange, harde winters alterneren met warme zomers. </p><p>De wijngaard is vaak ten prooi aan lentevorst. De wijnmaker moet heel alert zijn want op het moment dat de planten uit hun winterslaap komen zijn ze heel gevoelig voor negatieve temperaturen.&nbsp;</p><p>Meer dan waar ook worden hier verschillende technieken gebruikt om de vorst het hoofd te bieden. Sinds 1959 worden vuurkachels gebruikt die de wijngaard opwarmen en waarvan de rook de stralingswarmte van de bodem tegenhouden.&nbsp;</p><p>Naast de vuurkachels worden de wijngaarden ook besproeid met water. De knoppen en planten worden, zoals in een iglo, beschermd door een ijscocon.</p><h2 class="text-base md:text-lg">DROGE WITTE WIJN</h2><p>De wijnen uit Chablis zijn allen droog en wit. Ze worden enkel gemaakt op basis van Chardonnay. Deze all-round druif vertaalt perfect de bodem: iode en florale toetsen maar ook citrusvruchten en wit fruit. De hoeveelheid kalk wordt vertaald in&nbsp;een rijkere wijn (minder kalk) of een strakke wijn (meer kalk).</p><h2 class="text-base md:text-lg">EEN VEELHEID AAN TERROIRS</h2><p>De diversiteit aan wijnen in Chablis vinden we terug dankzij de veelheid aan klimaten en terroirs.</p><p>Die terroirs worden verzameld in 4 appellantes: Petit Chablis, Chablis Villages, Chablis Premier Cru et Chablis Grand Cru.</p><p>Chablis Grand Cru vinden we terug net voorbij het riviertje Serein wanneer we Chablis achter ons laten. Met namen als "Les Clos", "Grenouilles", "Les Preuses", ... omvat deze heuvelrug de 7 klimaten van de Grand Cru. Als je deze imposante heuvel beklomt, dan krijg je een prachtig beeld van het dal waarin Chablis genesteld is.</p><p>Aangrenzend aan de Grand Cru, vinden we 3 Premiers Crus waarvan Montée de Tonnerre wellicht de meeste troeven heeft. Buiten die 3 terroirs, vinden we alle Premier Crus ten Zuiden van Chablis, die netjes opgesteld staan op heuvelruggen die Zuidoostelijk gericht zijn.</p>'
meta_description: 'In Chablis wordt enkel droge, vaak snedige, witte wijn op basis van chardonnay geproduceerd.De diversiteit in smaken en stijlen ontleent Chablis aan de veelheid van terroirs en crus die in 4 appellantes werden verzameld: Petit Chablis, Chablis Villages, Chablis Premier Cru et Chablis Grand Cru'
id: fc0cfb2f-55db-4f43-89a9-d6c537412fc0
