description:
  -
    type: text
    text: '<p>Bordeaux is niet de oudste wijngaard van Frankrijk, wel de meest beroemde. De eerste sporen vinden we terug midden eerste eeuw tot begin derde eeuw van onze jaartelling. In zijn gedichten bezingt de Romeinse poëet Ausonius de wijngaarden van Saint-Emilion. De wijngaard is wellicht ontstaan omdat de wijn uit Narbonne en Italië te duur was.</p><p>De eerste wijnstokken werden wellicht geplant ten zuiden van <em>Burdigala.</em> Zij zijn de kern van waaruit de Graves zal ontstaan. De tweede, latere kern, vormt zich rond Saint-Emilion. Het geplante ras is Bicurta waar we helaas geen sporen meer van terugvinden.</p><p><br></p><h2 class="text-base md:text-lg">THE BRITISH CONNECTION</h2>'
  -
    type: image
    image:
      - /assets/img/Regions/eleonore.jpg
    caption: 'Een huwelijk dat tot een honderdjarige oorlog leidt'
    float: left
  -
    type: text
    text: |
      <p>Het huwelijk tussen Henri Plantagenet en Eléonore van Aquitaine luidt het startschot voor de eerste groei van de wijngaard. Eléonore brengt haar domeinen in de bruidsschat, waaronder het hertogdom van Aquitaine waar Bordeaux deel van uitmaakt. Henri Plantagenet, koning van Engeland maar ook vazal van Frankrijk voert de wijn in.&nbsp;</p><p>Het Engelse hof is er verzot op en er ontstaat een bloeiende handel in die wijnen.
      
      De Graves is de belangrijkste productieregio. De clairet - een donker roze wijn - is de stijl van wijn die het meeste wordt geproduceerd. Later verbasteren de Engelsen het woord clairet in claret, al bedoelen zij daar rode wijn mee.&nbsp;</p><p>&nbsp;Aan de handel tussen Bordeaux en Engeland wordt abrupt een halt toegeroepen wanneer de Honderjarige Oorlog begint in 1337. Frankrijk lijft Aquitanië in en de handel wordt hervat via Schotland, Frankrijks nieuwe bondgenoot.
      </p><p><br></p><h2 class="text-base md:text-lg">EEN NIEUWE STREEK EN EEN KLASSEMENT</h2>
      
  -
    type: image
    image:
      - /assets/img/Regions/medoc.jpg
    caption: 'De zon brandt de ochtendmist over de Médoc'
    float: right
  -
    type: text
    text: |
      <p>De Médoc ontstaat pas begin 17de eeuw, wanneer Nederlandse ingenieurs de moerassen van de streek droogleggen. Zeer snel zal deze nieuwe streek de Graves naar de kroon steken. Het klassement bevestigt dit want slechts 2 wijnen uit de Graves worden daarin opgenomen: Haut Brion en d'Yquem. Later ontstaan nog klassementen zoals het klassement van Saint-Emilion, het klassement van de Cru Bourgeois, het klassement van de Graves en het klassement van de cru artisan.
      </p><p><br></p><h2 class="text-base md:text-lg">DE COMPLEXITEIT VAN EEN REGIO</h2><p>
      Bordeaux heeft verschillende gelaten. Je vindt er de linkeroever: Médoc en Graves, de rechteroever met Libournais en de Côtes, de Entre-deux-Mers en de Bordeaux (supérieur) tussen de Dordogne en de Garonne.
      Deze 3 grote regio's behelzen samen 67 appellatifs met een heel kenmerkend terroir. De blauwe druiven zijn dominant (80% van de productie in Bordeaux), waarvan <a href="/nl/grape/merlot">Merlot</a> het leeuwendeel voor zijn rekening neemt, gevolgd door <a href="/nl/grape/cabernet-sauvignon">Cabernet-Sauvignon</a>. De meeste witte wijnen vind je in de Graves en de Entre-deux-Mers. <a href="/nl/grape/sauvignon-blanc">Sauvignon Blanc</a> en Semillon zijn de slokkoppen.
      </p><p><br></p><h2 class="text-base md:text-lg">EEN ONGEËVENAARDE ROEM</h2>
      
  -
    type: image
    image:
      - /assets/img/Regions/chateau-palmer-768x576.jpg
    caption: 'Château Palmer'
    float: left
  -
    type: text
    text: |
      <p>De roem van Bordeaux wordt begin 18de eeuw gevestigd. Mijnheer de Pontac past als eerste technieken toe die de kwaliteit van de wijnen merkelijk ging verbeteren. "sulfitage", "soutirage" en "ouillage" waren toen al de moderne methodes om betere wijn langer te bewaren. Deze technieken worden nog steeds toegepast. Mijnheer de Pontac, eigenaar van &nbsp;Château de Pontac (het latere Château de Pez) en Château Haut-Brion is ook de eerste persoon die de wijn verkoopt onder de naam van het kasteel in zijn eigen wijnbar in Londen, de Pontack's Head.&nbsp;</p><p>Heel snel wordt de reputatie van de wijnen gevestigd en kan Mijnheer de Pontac een hogere prijs vragen voor zijn cuvées. Dit is het startschot voor een race naar steeds betere kwaliteit!
      
      Met de roem komt ook het geld en buitenlandse handelaars. Zij komen uit Engeland, Ierland, Schotland en Rusland. Het geld wordt vaak in Châteaux geïnvesteerd die nog steeds de namen van hun oprichters dragen: Brown, Palmer, Kirwan, Prieuré-Lichine, …&nbsp;</p><p>&nbsp;Nu is Bordeaux het derde departement in Frankrijk naar geproduceerde hoeveelheid. Het is wel het eerste departement wat betreft de productie van AOC wijnen.</p>
      
meta_description: 'Door de eeuwen heen heeft de wijngaard van Bordeaux zijn reputatie kunnen bestendigen. Minder bekend is dat deze regio waar merlot, cabernet en sauvignon blanc domineren ook een verrassende diversiteit aan smaken en stijlen in rode en witte wijnen biedt.'
id: ff367741-f507-4f20-85f3-60defdc3d611
