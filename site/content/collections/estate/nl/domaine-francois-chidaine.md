description: '<p>De oorsprong van François Chidaine vind je in een wijnmakersfamilie van Montlouis-sur-<a href="/nl/region/loire">Loire</a>. In 1984 werkt hij samen met zijn ouders op het familiaal domein vooraleer hij vijf jaar later zijn eigen domein opricht.</p><p>Het domein bestaat uit een patchwork van wijngaarden - 4 hectaren groot in totaal - gelegen in de appellatie Montlouis-sur-Loire. Een veelheid aan wijngaarden werkt niet gemakkelijk maar François is zodanig overtuigd van de rijkdom van het terroir dat hij de voordelen van elk perceel tot zijn recht wil laten komen.</p><p>Zijn tweede overtuiging vindt hij in het behoud van het natuurlijk patrimonium. Geïnspireerd door zijn ouders en door Didier Dagueneau en Nady Foucault (Clos Rougeard), opteert hij resoluut voor de bio-wijnbouw en even later in 1999 voor de biodynamische wijnbouw.</p><p><em>«&nbsp;Biodynamische wijnbouw »&nbsp;</em>steekt François van wal<em>&nbsp;« is een eindpunt en een zoektocht. Een eindpunt omdat je als wijnbouwer zowel een holistische kijk op jouw domein voor ogen moet houden als elke individuele plant in beschouwing moet nemen. En een zoektocht omdat je voor jezelf telkens de lat hoger legt. »</em></p><p>We zijn nog steeds in 1999 wanneer zijn ouders hun activeiten stoppen en hun 13 hectaren wijngaarden aan François overdragen. Op die manier wordt hij ook acier in <a href="/nl/region/vouvray">Vouvray</a>. Nochtans ligt hier een kleine adder in het gras: de druiven van Vouvray worden ook in Montlouis gevinifieerd waardoor ze hun herkomst verliezen. Daarom vinden we ze terug onder de bijzonder generieke term "Vin de France". Voor ons maakt het niet uit: wij zijn fan van zijn mooi droge witte wijnen boordevol spanning, ongeacht de herkomst.<br></p><p>Vandaag overziet François 30 hectaren <a href="/nl/grape/chenin-blanc">chenin blanc</a> en nog eens 7 hectaren met regionale druiven: <a href="/nl/grape/sauvignon-blanc">sauvignon blanc</a> in Touraine, <a href="/nl/grape/pinot-noir">pinot noir</a>, grolleau, <a href="/nl/grape/cabernet-franc">cabernet-franc</a>, côt (malbec) en pineau d’aunis. Een dergelijke variatie laat hem toe om frisse, gulzige wijnen boordevol fruit voor te stellen die reeds jong heel goed op dronk zijn.</p><p>Na 30 jaren kan François een beetje afstand nemen van zijn werk en zijn vooruitgang meten.&nbsp;<em>«&nbsp;De wijnwereld en in het bijzonder de kijk op de wijnbouw is grondig veranderd over de jaren heen. De meeste liefhebber beseffen maar al te goed dat je geen goede wijn kan maken zonder te vertrekken van gezonde, rijpe druiven. Naarmate de jaren elkaar opvolgden kon ik mijn volle aandacht schenken aan het werk op het veld. Daarbij specialiseer ik mij in de zoektocht van een evenwicht in de vegetatie. »</em></p><p>Zijn grootste verwezenlijking is wel dat hij door zijn werk een heleboel jonge wijnmakers van de streek heeft kunnen inspireren. Samen zorgen ze voor een hernieuwde interesse in een streek en in een druif die een beetje waren ingedommeld.</p>'
meta_description: 'Ontdek het verhaal van de talentrijke François Chidaine. Vandaag overziet hij 30 hectaren chenin blanc in Montlouis en Vouvray en nog eens 7 hectaren andere druivensoorten van de Loire. Zoveel variëteit laat hem toe om mooie, gulzige, fruitige en toch best snedige wijnen aan te bieden.'
id: 7671d370-e5a3-40a0-a2c7-bb8b14a52703
