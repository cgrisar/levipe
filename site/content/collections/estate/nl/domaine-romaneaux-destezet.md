description: '<p>Hervé Souhaut heeft het Domaine Romaneaux-Destezet opgericht in 1993. Hij is de eigenaar van een wijngaard van 5Ha, beplant met wijnstokken die tussen 50 en 100 jaar oud zijn. Buiten de percelen die gelegen zijn rond Arlebosc, zijn Hervé en Brigitte de trotse eigenaars van wijnstokken in een aantal van de beste percelen in Saint-Joseph. De bezonning, de hoogte als de granieten onderbodem zijn een aantal van de kenmerken die de uitmuntende kwaliteit bepalen van Sainte-Epine en Cessieux.</p><p>Sainte-Epine is de heuvel die de monding van de rivier "Le Doux" in de Rhône overziet. Om tot het domein te geraken moet u geruime tijd die Doux volgen. Neem de tijd: het natuurspektakel is adembenemend. Of neem de Train de l''Ardèche die dezelfde rivier volgt. Arlebosc ligt op zo''n 30 minuten ten Zuidwesten van Saint-Joseph.</p><p>De kelders zijn gelegen in de versterkte boerderij "Les Romaneaux". Rond de kelders liggen de percelen in van de cuvées "Vin de France": Souteronne, Syrah. en Roussanne.<br></p><p>Hervé werkt in "vendange entière" en een beetje "macération carbonique" om het fruitig karakter van de wijnen te bevorderen. Hervé geeft de voorkeur aan een zachte extractie waarbij de tannines eerder de subtiliteit en de finesse van de wijn moeten benadrukken. De wijnen hebben een mooi bewaarpotentieel maar zijn evengoed jong te drinken.</p>'
meta_description: 'Hervé Souhaut maakt prachtige natuurwijnen in de Noordelijke Rhône. Elke wijn wordt gekenmerkt door elegantie, loepzuiver fruit, elegantie en fraîcheur. Door de toegevoegde sulfieten grotendeels te vermijden, verteren deze wijnen bijzonder goed.'
id: 856200be-ddff-42e9-8237-2529f1f0b0a3
