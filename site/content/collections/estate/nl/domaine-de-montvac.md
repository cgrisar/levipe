description: '<p>Cécile Dusserre… zij heeft de wil om naar de natuur te luisteren wanneer zij de Grenaches in haar wijngaarden aan de voet van de Dentelles de Montmirail observeert. De wil om de wijnen te maken waar zij van houdt, daar in de wijnkelder die vroeger haar speeltuin was. De wil om over haar lot te beschikken door de kenwoorden toe te passen die ze geleerd heeft als ballerina: discipline, precisie, expressie.</p><p>Gigondas en Vacqueryas zijn haar rijk. Een rijk dat zij overziet vanuit haar domein dat nu voor de 4de generatie wordt overgedragen van moeder op dochter. Zij is de eerste om wijn te maken. Haar vader heeft haar alles geleerd, nadien heeft zij de tijd genomen om haar persoonlijkheid te vinden.</p><p>Want zie je, wijn maken vraagt geduld. Wanneer je wijn maakt denk je in termen van wijnjaren en langer. Wijnjaar na wijnjaar heeft zij verder kunnen verfijnen wat zij wil, wat haar en haar wijnen definieert. En zo heeft ze ook het domein doen evolueren. De overstap naar Bio-wijnbouw werd al een paar jaren geleden voltooid. Nu past ze een aantal ideeën van de biodynamische wijnbouw toe op haar domein.</p><p>Met de bedoeling om een tendens te volgen? Neen, met de hoop om wijnen te maken waar zij van houdt: gracieus, elegant, evenwichtig en toch vurig. Niet enkel haar smaken vinden we terug. Ook haar beeld: vrouwelijk, eigenzinnig en intuïtief.</p>'
meta_description: 'Cécile Dusserre op het Domaine de Montva luistert als geen ander naar het terroir van Vacqueyras. Maar zij heeft ook de gave om haar natuurlijke elegantie uit te stralen op de grenache, syrah en mourvedre die de natuur haar biedt'
id: e639b936-c0c1-4f6b-ba19-30fbf1e6ccfc
