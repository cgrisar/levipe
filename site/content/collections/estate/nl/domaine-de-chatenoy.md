description: '<p>Sinds 1560 zijn de Cléments wijnboeren. Isabelle en Pierre vertegenwoordigen nu al de 16de generatie. Anne staat al in de steigers om haar ouders te vervoegen. Met dergelijke achtergrond is het mogelijk geweest om een aanzienlijk areaal van 65 hectaren te overzien. De wijngaard bevat percelen in de 10 gemeenten van de appelatie. Zoals voorgeschreven door de AOP zijn de druivenrassen&nbsp;<a href="https://www.levipe.be/grape/sauvignon-blanc/?lang=nl">sauvignon</a>&nbsp;en&nbsp;<a href="https://www.levipe.be/grape/pinot-noir/?lang=nl">pinot noir</a>.</p><p>Pierre Clément, oenoloog van opleiding is tot het besluit gekomen dat zo weinig mogelijk dient geïntervenieerd te worden tijdens de wijnbouw. Daarom zorgen lange fermentaties op basis van autochtone gisten jaar na jaar voor het beste resultaat.</p><p>De opvang van de oogst is gemoderniseerd en laat toe om de zwaartekracht te gebruiken voor het leiden van het most en de wijn. De triage, de pneumatische persen, de persen voor de rode wijnen, … alles is in het werk gesteld om de druiven met de meeste zorg te behandelen.</p><p>De inoxen vaten zijn temperatuurgereguleerd. De rode wijnen worden “gepigeerd” om zoveel mogelijk materie aan de Pinot Noir te onttrekken, zonder aan stijl in te boeten.</p><p>Houten vaten worden gebruikt voor de malolactische gisting. Elk jaar worden 500 vaten voorzien en worden gemaakt van het fijnste hout uit de Tronçais, Fontainebleau en Berry.</p>'
id: f634208c-9184-4822-ada6-f39b9bd201e8
