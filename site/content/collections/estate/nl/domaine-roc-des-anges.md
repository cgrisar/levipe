description: '<p>Bij de oprichting van het domein in 2001, nam&nbsp;Marjorie&nbsp;10 hectaren wijngaard over. Het domein dankt haar naam aan een quartz-ader waarop heel oude carignan geplant is. Deze witte ader stak schril af met de omgevende zwarte schisten en al snel werd van Roc Blanc gesproken. Van Roc Blanc naar Roc des Anges is maar een kleine stap. Marjorie start het domein alleen op.</p><p>In 2007, na een aantal aankopen, staat de teller op 25 hectaren wijngaard, de meesten verbouwd met regionale druivenrassen: grenache, carignan maccabeu. Hier en daar een beetje&nbsp;<a href="https://www.levipe.be/grape/syrah/?lang=nl">syrah</a>. Gezien het klimaat en de leeftijd van de stokken ligt&nbsp;het rendement niet veel hoger dan 17 hectoliter per hectare. Vanaf het begin zijn de wijngaarden biologisch geteeld, de overstap naar biodynamische wijnbouw werd in 2011 gemaakt.</p><p>De kelder wordt een eerste keer verplaatst in 2008. Dat jaar vervoegt Stéphane zijn vrouw. Om zijn&nbsp;passie voor de natuurlijke zoete wijn gestalte te geven, richt hij “Les Terres de Fagayra” op waar hij een aantal Maury’s maakt. Stéphane koopt de wijn bij een aantal wijnboeren, finaliseert de rijping indien nodig en verzorgt de assemblages.</p><p>In 2014 wordt de kelder een tweede keer verhuist, naar nieuwe gebouwen nu, volledig bedacht en ingericht door Marjorie. De vinificatie is nog veel nauwkeuriger geworden. De meeste wijnen worden in betonnen vaten gerijpt om zoveel mogelijk het fruit te bewaren. Neutrale houten vaten worden gebruikt om de wijnen met wat meer tannine te versoepelen.</p><p>De wijnen van Marjorie schrijven zich in in een lichte, kristallijnen, energieke stijl. Jaar na jaar is de spanning haar eerste zorg. Haar tweede, de zin om zoveel mogelijk de catalaanse zon in de wijn te laten weerspiegelen.</p>'
id: a4363985-b8f6-4c26-a36b-e9641323eee7
