description: '<p>Jean Dirler streek in 1871 neer in Bergholtz (Haut-Rhin, Elzas), installeerde zich als “gourmet”, en richtte het domein Vins Dirler op. Ondertussen zijn we 5 generaties verder en na Jean, Georges, Georges, Jean-Pierre staat opnieuw een Jean Dirler aan het roer van het domein.</p><p>Het domein is op meer dan 1 vlak pionier. Samen met Dopff - een domein in Riquewihr - waren ze de eersten om een schuimwijn te maken. Veel later, in 1998, maakten Jean-Pierre en Jean de keuze voor de biodynamische wijnbouw. Sindsdien ploegt een trekpaard in de wijngaarden van het domein. </p><p>De zorg voor het milieu is een constante zorg van het domein. Dat de wijnen daardoor scherper en snediger worden is de juiste beloning voor het harde werk.</p><p>In 1998 huwde Jean met Ludivine, de dochter van Léon et Nicole Hell-Cadé, wijnmakers in Guebwiller. Vanaf wijnjaar 2000 worden de percelen geïntegreerd in het domein Dirler. De naam van het domein verandert in Dirler-Cadé. Beetje bij beetje worden de percelen Cadé ook aan de biodynamische wijnbouw onderworpen.&nbsp;</p><p>Het nieuwe domein vertegenwoordigt 18 hectaren en bewerkt 4 Grand Cru: Saering, Spiegel, Kitterlé en Kessler. Jean stelt alles in het werk om de voornaamste druivenrassen volledig te laten ontplooien op hun specifieke terroir: <a href="/nl/grape/riesling">Riesling</a>, Pinot Gris, Muscat, Gewurztraminer, Pinot Blanc, <a href="/nl/grape/pinot-noir">Pinot Noir</a> en Sylvaner.</p><p>De keuze aan wijnen is enorm. Naast de 4 Grand Crus, werkt het domein op een heleboel percelen die apart gevinifieerd worden, zoals de boeiende "Belzbrunnen" die kandidaat is om toe te treden tot een Premier Cru-appelatie. Dit geeft een beeld van de mogelijkheden dat het domein biedt.&nbsp;</p><p>Ondanks de veelheid aan keuze worden alle verbonden door een rode draad: de vastberadenheid en het rigoureuse werk. De druiven worden geheel geperst in pneumatische persen. Nadien fermenteert het sap in grote foedralen of in inox vaten gedurende 3 weken tot 3 maanden. De rijping op fijne gisten duurt 9 tot 12 maanden vooraleer de wijnen gefilterd worden.</p><p>Het resultaat van dat werk vind je in de wijnen van het domein: allen zijn snedig, rechtlijnig, kristallijn en karaktervol. Deze wijnen brengen een boodschap over die ontstaat uit druif, bodem en de inzichten van een bovengemiddeld gepassioneerd wijnbouwer.</p>'
meta_description: 'Jean Dirler bewerkt 18 hectaren waaronder 4 Grand Crus: Spiegel, Saering, Kitterlé en Kessler. Alles wordt in het werk gesteld om de voornaamste druivenrassen - Riesling, Pinot Gris, Muscat, Gewurztraminer, Pinot Blanc, Pinot Noir en Sylvaner - volledig te laten ontplooien op hun specifieke terroir.'
id: 9389718a-b4ab-405b-9e2f-d9402d5a493c
