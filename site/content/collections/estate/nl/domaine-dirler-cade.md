description: '<p>Jean Dirler streek in 1871 neer in Bergholtz, installeerde zich als “gourmet”, en startte meteen het domein Vins Dirler op. Na Jean, Georges, Georges, Jean-Pierre staat opnieuw een Jean Dirler aan het hoofd van het domein.</p><p>Op méér dan 1 vlak was het domein pionier. Zo waren zij samen met Dopff in Riquewihr de eersten om een schuimwijn te maken. Veel later, in 1998, maakten Jean-Pierre en Jean de keuze voor de biodynamische wijnbouw. Sindsdien ploegt een trekpaard in de wijngaarden van het domein. De zorg voor het milieu is een constante zorg van het domein. Dat de wijnen daardoor scherper en snediger worden is de juiste beloning voor het harde werk.</p><p>In 1998 huwde Jean met Ludivine, de dochter van Léon et Nicole Hell-Cadé, wijnmakers in Guebwiller. Vanaf wijnjaar 2000 worden de percelen geïntegreerd in het domein Dirler en de naam gaat verder onder de naam Dirler-Cadé. Beetje bij beetje worden de percelen Cadé ook aan de biodynamische wijnbouw onderworpen. Het nieuwe domein vertegenwoordigt 18 hectaren en bewerkt 4 Grand Crus: Spiegel, Saering, Kitterlé en Kessler. Daar stelt hij alles in het werk om de voornaamste druivenrassen volledig te laten ontplooien: Riesling, Pinot Gris, Muscat, Gewurztraminer</p><p>De keuze aan wijnen is enorm. Naast de 4 Grand Crus, werkt het domein op een heleboel percelen die apart gevinifieerd worden, in dit in de 7 verschillende druivensoorten die in de streek toegelaten zijn. Dit geeft een beeld van de mogelijkheden dat het domein biedt. Nochtans is er een rode draad die al die wijnen verbindt: de vastberadenheid in de genomen opties. Het resultaat ervan vind je in alle wijnen: ze zijn snedig, rechtlijnig en kristallijn. Deze wijnen brengen een boodschap over: de boodschap die ontstaan is uit druif, bodem en de inzichten van een bovengemiddeld gepassioneerd wijnbouwer.</p>'
id: 9389718a-b4ab-405b-9e2f-d9402d5a493c
slug: domaine-dirler-cade
