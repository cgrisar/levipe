description: '<p>De Rue de la Colombette in Toulouse geeft de naam aan het domein. Inderdaad, in 1890 koopt de Toulousenaar Louis Pugibet het domein. De Rue de la Colombette heeft het statuut van “vrijstraat” met zijn eigen burgemeester en veldwachter en die vrijheid zinde Louis wel.</p><p>Zowel het statuut als de functies zijn nu eretitels en maken deel van de plaatselijke folklore. Maar laat het duidelijk wezen, op het domein, ondanks het goed humeur is hier niets folkloristisch… alles is hier goed en wel doordacht.</p><p>François is de echte pionier van het domein. Hij neemt de leiding van het domein in 1996. Reeds in 1970 implementeert hij de “culture raisonnée” gericht op een duurzame wijnbouw. In dezelfde pioniersrol introduceert hij druiven die niet echt bekend waren in de <a href="/nl/region/languedoc">Languedoc</a>. Eerst en vooral de typische Rhône-druiven <a href="/nl/grape/grenache-noir">grenache</a> en <a href="/nl/grape/syrah">syrah</a>. Nadien de bourgondiërs <a href="/nl/grape/pinot-noir">pinot noir</a> en <a href="/nl/grape/chardonnay">chardonnay</a>. Uiteindelijk volgt de <a href="/nl/grape/sauvignon-blanc">sauvignon blanc</a>.</p><p>Dit pionierswerk bracht hem in permanent conflict met de plaatselijke administratie, per definitie allergisch aan de verandering. Hierdoor krijgt hij de bijnaam “Diable du Chardonnay”.</p><p>Na de keuze van de druiven volgt de wijnbouw. Hogere densiteiten – die eerder doen denken aan de Bourgogne dan aan de Languedoc – , kort snoeien, begeleiding van de ranken, …. zijn een vast deel van zijn arsenaal.</p><p>Het werk in de wijnkelder wordt ook gemoderniseerd en François is één van de eersten die de thermosregulering in de kuipen toepast. Al dat werk wordt snel erkend en 2 keer ontvangt hij de hoogste markeringen in het concours “chardonnays du monde”.</p><p>Vincent, de zoon van François, komt in het domein in 1997. Nieuwe ideeën worden ontwikkeld die een diepe impact hebben op de wijnbouw en het wijnmaken. Irrigatie van de velden, het gebruik van draaistoppen, de gedeeltelijke de-alcoholisatie van de wijnen zijn allemaal van de hand van Vincent. Zijn laatste project: de introductie van wijnstokken die een natuurlijke weerstand hebben tegenover de meeste ziektes. Een project waarmee het domein eens te meer in de voorhoede van de wijnbouw genesteld is.</p>'
id: e8adb8ab-1cbf-4960-b549-d7a0151fba00
