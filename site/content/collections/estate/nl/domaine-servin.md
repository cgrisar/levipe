description: '<p>We moeten teruggaan tot 1654 om de eerste sporen van de familie Servin in Chablis terug te vinden. Sindsdien zijn 7 generaties Servins betrokken geweest bij de wijnbouw. Het domein is niet alleen één van de oudste maar met haar 34 hectaren in productie, ook één van grootste van de streek. Een heleboel van die wijngaarden vind je in de premier cru (Forets, Buteaux, Vaillon, Montée de Tonnerre ou encore Mont de Milieu) en in de grand cru (Blanchots, Les Clos, Bougros, Les Preuses); François Servin is de eigenaar van de meeste wijngronden in de grand cru.</p><p>Om de concentratie van de mineraliteit en de zuren te bevorderen, is François een aantal jaren geleden begonnen met de herplanting van de wijngaarden. Hierbij wordt de densiteit bijna verdubbeld: van 5000 tot 8 à 9000 wijnstokken per hectare. Wijnjaar na wijnjaar, naarmate de wortels zich dieper nestelen in de bodem, proeven we de gevolgen van deze ingreep. De wijnen worden nog eleganter, rijker en strakker.</p><p>Het domein kan bogen op een mooie verzameling cuvées. De meest interessante ervan wellicht is de “Cuvée Massale” die haar naam ontleedt aan de specifieke herbeplanting van de wijngaard. Bij een “Sélection Massale” gaat de wijnbouwer afgestorven planten vervangen door een nieuwe wortel waarop hij een rank van de wijngaard ent. Dit in tegenstelling tot een gekloonde wijnstok die wordt geplant. De wijnen zijn veel geconcentreerder en de structuur van de wijnen doet denken aan kleine aromatische schakeringen.</p><p>François is er rotsvast van overtuigd dat het beste wordt gehaald door oude en nieuwe technieken te laten samenspelen. Altijd is er een beste methode uit het ganse arsenaal aan mogelijkheden. Verder is onze samenwerking met het domein zo goed dat wij hen voorgesteld hebben om, als eerste in Chablis, wijn te bottelen in bag in box.</p>'
id: 2617662a-2c0a-4d4f-b094-cb950b367d53
