description: '<p>Alain Cailbourdin is een “first grower” en heeft het domein opgericht in 1980. Ondertussen is het domein 20 hectaren groot met percelen <a href="/nl/grape/sauvignon-blanc">sauvignon</a> langs de beste coteaux in Pouilly-Fumé. De helft van het domein bestaat uit oude wijnstokken (40 tot 70 jaar), de andere helft uit stokken geplant sinds 1980.</p><p>De verschillende percelen worden apart gevinifieerd tot 4 cuvées, elk met de eigenheid van bodem en een specifiek aromatische signatuur. Wij selecteerden er twee: de levendige en uitbundige Boisfleury en Les Cornets, rijker en iets meer gereserveerd.</p><p>De zoektocht naar kwaliteit is een permanente bezigheid op het domein. Ze impacteert elke handeling die er wordt uitgevoerd, zowel in wijngaard als in de kelder. De herplanting liet toe om het aantal wijnstokken per hectare te verhogen, nu 6 à 8000. Natuurlijke ziektebestrijders zoals lieveheersbeestjes eten de mijten op vooraleer ze kunnen toeslaan in de wijngaard. De wijngaard wordt bewerkt zonder gebruik te maken van pesticiden en onkruidverdelgers. Integendeel, Alain Cailbourdin mikt op de biodiversiteit en aangepaste snoeitechnieken om de wijngaarden te beschermen. Ondanks dat het domein geen bio-label draagt, gaat het veel verder dan menige buur dat wel zo’n label afficheert.</p><p>De wijnkelder werd zo ingericht dat de zwaartekracht wordt gebruikt om most en wijn te vervoeren in plaats van overpompingen. Hiermee vermijd je vroegtijdige oxidatie van de wijnen en de nood om veel te sulfiteren. Op kwalitatief vlak verkrijg je wijnen die netter en frisser zijn.</p>'
id: 40c97616-f661-4738-8f31-942d37ce092b
