description: '<p>Joël Duffau, negende generatie wijnbouwers neemt het <a href="/nl/region/bordeaux">bordelese</a> domein te Moulon in 1985 over van zijn ouders. De voorgeschiedenis is lang… Zoals zo vaak waren de eerste generaties niet alleen wijnmaker maar ook kuiper.&nbsp;</p><p>In 1851 koopt de familie het perceel La Mothe du Barry. In 1900 volgt Château La Garde. Nochtans volgen de eerste cuvées onder eigen productie en naam pas in de jaren 1970. Eerst onder de naam Château Les Arromans, nadien pas onder de naam Château La Mothe du Barry. De ouders van Joël waren toen pioniers: zij behielden als eersten hun aanbod exclusief voor de particulieren.</p><p>Je vindt de wijngaarden terug op de prachtige glooiingen van de gemeente, waar <a href="/nl/grape/merlot">druif merlot</a> zich perfect thuisvoelt. Sinds 2009 worden de wijngaarden Bio geteeld. Het certificaat wordt in 2013 behaald. De omvorming tot Bio is er niet toevallig gekomen: de nieuwsgierigheid en de zorg voor de natuur van Joël dreef hem uiteindelijk op die weg.</p><p>Wijnjaar na wijnjaar legt Joël zich toe op wijngaard en chai en dragen ze hoe langer hoe meer zijn stempel. Een stempel waarvoor hij beroemd en geroemd is… evenals voor zijn bescheiden verkoopsprijzen.</p><p>Een tip: het domein voorziet ook <a href="https://via.eviivo.com/LaMotheduBarry" target="_blank">logeerkamers</a>. Elke kamer is apart verbouwd geweest en heeft zijn eigen karakter</p>'
meta_description: 'Joël Duffau heeft nooit getwijfeld om zichzelf steeds opnieuw in vraag te stellen in zijn domein in Bordeaux. Uit respect voor het milieu stapt hij over op biologische wijnbouw. In 2013 is de conversie voltooid. Zijn merlots zijn hem dankbaar en liggen aan de basis van bijzonder smaakvolle wijnen.'
id: fbd63367-1952-4c86-8ec0-0c1a06156852
