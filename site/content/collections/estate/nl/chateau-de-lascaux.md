description: '<p>We bevinden ons in Vacquières, in het departement Hérault, in vogelvlucht op zo''n 30 kilometer Noorderlijk van Montpellier. Château de Lascaux ligt in het hart van de appelatie <a href="/nl/region/pic-saint-loup">Pic Saint Loup</a>, een appellatie van de <a href="/nl/region/languedoc">Languedoc</a>.</p><p>Het domein en de wijngaard behoren aan de familie Cavalier sinds 5 generaties. Woelwater Jean-Benoît Cavalier heeft in 1984 de leiding over het domein overgenomen. Met zijn welbekende energie heeft hij het geproduceerde areaal van 20 tot 85 hectaren gebracht. Telkens opnieuw heeft hij de hand kunnen leggen op de mooiste liggingen, omgeven door 300 hectaren “garrigue”&nbsp; (het typische mediterane struikgewas).</p><p>Dat laatste gegeven is belangrijk want die omgevingsfactoren stimuleren de biodiversiteit in de wijngaard. Hierdoor worden de klassieke druivensoorten <a href="/nl/grape/grenache-noir">Grenache Noir</a>, <a href="/nl/grape/syrah">Syrah</a>, <a href="/nl/grape/viognier">Viognier</a>, <a href="/nl/grape/roussanne">Roussanne</a> en Marsanne op natuurlijke wijze beschermd en ontlenen ze aan de garrigue een deel van hun karakter en uitdrukking. </p><p>Een ander gegeven is de ervaring van de wijnmaker. Jean-Benoît kan bogen op 5 generaties ervaring. Hij heeft de streek, de bodem en de lokale tradities in zijn vingertoppen. Het werk in de wijngaard is zijn passie en de aandacht die hij schenkt aan elk detail is verbijsterend.</p><p>Dezelfde aandacht wordt geschonken in de wijnkelder. Die werd 3 jaar geleden vernieuwd om de lijn door te trekken van de biodynamische aanpak. Die aanpak is niet meer dan een formalisering van praktijken die reeds werden toegepast op het domein. Zoals verwacht, zijn die praktijken voornamelijk gebaseerd op het evenwicht tussen een detaillistische en een holistische aandacht.</p><p>Overlopen we een aantal van die praktijken?  Bepaling van de oogstdatum op basis van dagelijkse proeverijen van de bessen, zeer strenge triage op onzuiverheden, vermijden van alles wat vegetaal is in de kuipen, zachte extractie, zorgvuldige lagering, aandacht voor temperatuur en hygrometrie, …</p><p>Elk gegeven, elke handeling, elke zorg, draagt zijn steentje bij om wijnen te maken die deels speels, deels karaktervol zijn. De enige echte constante is de elegantie die je jaar in, jaar uit in de geproduceerde wijnen vindt.</p>'
meta_description: 'Château de Lascaux is een domein uit de Pic-Saint-Loup, dat biodynamische wijnbouw verenigt met technologie. Syrah, Grenache, Viognier, Roussanne, Marsanne vinden hier haar meest frisse en meest vleiende aroma''s uit de Languedoc'
id: f1d7d0a9-672e-4438-b8e3-37471b1d6436
