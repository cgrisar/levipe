description: '<p>Adèle Rouzé sticht haar domein in 2003, net na haar studies aan de universiteit van Talence bij&nbsp;<a href="/nl/region/bordeaux">Bordeaux</a>. Ze wordt bijgestaaan door haar ouders die ook wijnmaker zijn in&nbsp;<a href="/nl/region/quincy">Quincy</a>&nbsp;in de&nbsp;<a href="/nl/region/loire">Loire</a>&nbsp;en haar broer, oenoloog.</p><p>Voor deze jonge wijnmaakster telt slechts één cuvée die haar oorsprong vindt in één streek, Quincy, gemaakt van één druif,&nbsp;<a href="/nl/grape/sauvignon-blanc">sauvignon blanc</a>. Op die manier besteedt ze al haar aandacht aan die ene cuvée.</p><p>Adèle onderhoudt haar wijngaard volgens de richtlijnen van de "lutte raisonnée". Respect voor de bodem, de fauna en de omgeving staan centraal in die zienswijze.</p><p>De oogst gebeurt machinaal. Voor Adèle is dit een voordeel: de bessen worden bij optimale rijping geoogst om de vegetale toetsen van de sauvignon in toom te houden. Dan is het wel belangrijk dat de tijd van de wijngaard tot de wijnkelder tot het minimum wordt beperkt. Alleen hierdoor wordt het risico op oxidatie sterk herleid.&nbsp;</p><p>Een doorgedreven aandacht op de kwaliteit van de bessen op de triage-tafel zorgt ervoor dat slechts de kwaliteitsvolle bessen worden behouden. De persing van de druiven is bijzonder zacht om storende fenolen te vermijden.</p><p>De vinificatie gebeurt in thermogereguleerde inox-tanken. De rijping in inox-vaten gebeurt tot aan de botteling op de “lies fines”. Al deze handelingen bevorderen het frisse en toch enigszins rijke karakter van deze wijn, kenmerkend voor dit miskend terroir.</p>'
meta_description: 'Adèle Rouzé produceert slechts één cuvée die haar oorsprong vindt in één streek, Quincy in de Loire, gemaakt van één druif, sauvignon blanc. Op die manier besteedt ze al haar aandacht aan die ene cuvée met rijping op "lies fines"'
id: 8c5723f8-66e0-442f-91ea-4e7c3ac91668
