description: '<p>In de jaren 80 besloot Michel Dervin, eigenaar van een huis in Champagne, om terug te gaan naar de oorsprong van de méthode tradtionnelle. De “eerste bubbel” ontstond hier, we schrijven eind 16de eeuw.&nbsp;Dervin koopt een aantal hectaren en maakt er zijn eerste Blanquette de Limoux (opgericht in 1938 en één van de eerste AOCs).</p><p>Jacques Calvel die een eerste fortuin heeft vergaard in IT, beslist om zijn hart te volgen en neemt het domein over in 2002. Nog steeds wordt hij bijgestaan door Dervin en Henri Albrus, de wijnkeldermeester volgt de nieuwe eigenaar. Groei door kwaliteit is het motto van Jacques en hij blijft in het domein verder investeren.</p><p>Rijk aan haar jonge tradities, legt het domein zich toe op de schuimwijnen… niet enkel Blanquette. Het domein volgt nauwgezet de AOCs en produceert in 1997 zijn eerste twee Crémants: “Les Graimenous” en “Les Demoiselles”, een cuvée van 1 perceel, beiden gemaakt van&nbsp;<a href="https://levipe.dev/nl/grape/chardonnay">Chardonnay</a>,&nbsp;<a href="https://www.levipe.be/grape/chenin-blanc/?lang=nl">Chenin Blanc</a>&nbsp;en&nbsp;<a href="https://www.levipe.be/grape/pinot-noir/?lang=nl">Pinot Noir</a>. In 2007 lanceert het domein zijn eerste rosé cuvée “La Rose N° 7”. Nog later volgen een méthode ancestrale en een extra-brut.</p><p>Enkel een intensieve investering kan zorgen voor deze groei door kwaliteit. Aankopen van nieuwe percelen zijn maar een deel van het verhaal. Het andere deel is de uitbreiding van de wijnkelder waardoor meer ruimte ontstaat, het iets gemakkelijker werken wordt en nog meer aandacht aan de details kan worden geschonken.</p>'
id: 821b04c7-71e2-40f6-8c13-0c4f110d149a
