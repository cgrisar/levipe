description: '<p>Wanneer een domein wordt geleid door boegbeelden zoals Henry Marionnet, ben je wel eens geneigd om zijn naam te gebruiken om het domein aan te duiden. "Marionnet" zal alleszins sneller een belletje doen rinkelen dan "Charmoise".<br></p><p>Want Henry is één van die mensen die echt zijn stempel heeft kunnen drukken binnen de wijnwereld.&nbsp;<em>Provignage, La Pucelle de Romorantin, Vinifera</em>,&nbsp;<em>Cépages oubliés, ... </em>deze namen refereren systématisch naar technieken of druivensoorten die in onbruik zijn geraakt of eenvoudigweg vergeten zijn.</p><p>Provignage, of het vermeerderen door afleggen, is een techniek om de plant te laten vermeerderen door uitlopers of scheuten in de grond te steken. Stilaan vormt de uitloper zich om tot een wortel (rhizogenese) van waaruit een nieuwe plant groeit. Op die manier wordt een oud genetisch kapitaal onderhouden, waaronder dat van één van de oudste percelen ter wereld (180 jaar). Deze techniek is enkel toepasbaar op stokken van voor de phylloxera-criais.</p><p>Marionnet, dat zijn ook vergeten druivensoorten zoals romorantin of de gamay''s uit de Loire zoals gamay de Thouarcé of de gamay de Bouze of nog de ongeënte wijnstokken (vigne franche) die de natuurlijke integriteit van de plant bewaren.</p><p>Om het kort te houden, dit domein bewaart haar oprechtheid door het historische wijnpatrimonium te bewaren en te erkennen. En zelfs al produceert dit domein één wijn zonder toegevoegde sulfieten, dan is dit noch een trend, noch een toekomstvisie op dit domein.</p><p>Wijn is hier in de eerste plaats een cultureel - en beschavingsproduct die in de eerste plaats de culturele erfenis respecteert. De productiemethoden zijn eerder een middel dan een doel op zich.</p><p>De weg die Henry heeft afgelegd is bijzonder boeiend. Hij neemt het domein over van zijn vader eind jaren zestig van de vorige eeuw. De druivelaars waren toen voornamelijk hybrides en een groot deel van het domein lag er verkommerd bij. De Sologne was toen niet echt een regio waar wijnbouw heel hoog stond aangeschreven.</p><p>Behalve dat... zijn wijngaard gelegen is net boven de kustlijn. Een kustlijn die men niet kan zien, maar hij was er wel een paar miljoen jaar geleden. De bodem is hierdoor een waar eldorado voor een beetje wijnboer. Hij bestaat uit kiezels, graven en klei- en zandlagen vermengd met silex... alles waar de wijnstokken van houden. Soings is de meest oostelijk gelegen gemeente van de Touraine. Haar klimaat is meer continentaal, wat ten goede komt aan gamay en sauvignon. Last but not least geniet het domein van een uitstekend microklimaat die de gelijkmatige rijping van de druiven in de hand werkt en een goede bescherming biedt aan de lentevorsten.</p><p>Stroomafwaarts van de productie, wordt de wijnbouw geleid door een paar principes: handmatige oogst en pré-fermentation carbonique voor alle wijnen gedurende 1 tot anderhalve dag.</p><p>Al die elementen samen zorgen ervoor dat de wijn aan fruit en diepgang winnen waarbij de storende veegetale indrukken achterwege worden gelaten.</p>'
meta_description: 'Henry Marionnet en zijn zoon Jean-Sébastien zijn wijnmakers die echt hun stempel kunnen drukken binnen de wijnwereld. Provignage, Pucelle de Romorantin, Vinifera, Cépages oubliés, ... refereren systématisch naar technieken of druivensoorten die in onbruik zijn geraakt of eenvoudigweg vergeten zijn.'
id: 287dd903-677a-49b7-ae82-b82c1c040bfa
