description:
  -
    type: text
    text: '<h2 class="text-base md:text-lg">ROSE WIJN BESTAAT NIET ?</h2><p>De rosé wijn - rosé in het kort - wordt nergens echt gedefinieerd, ondanks lange debatten binnen de regelgevende instanties. Uitendelijk wordt enkel "wijn" gedifieerd. Zelfs de kleuren wit en rood worden in het midden gelaten.&nbsp;</p>'
  -
    type: wines
    wines_caption: 'De zomer komt er aan... en de wijnen om onze dorst te lessen'
    wines_text: '<p>En wat is er dan meer dorstlessend dan een rosé, al dan niet van de Provence?</p><p>De liefhebbers van een meer fruitige stijl vinden hun gading bij&nbsp;<b>Echappée Gourmande</b>. Wil je een kruidige toets bovenop de aroma''s van framboos en rode bessen, dan moet je zeker&nbsp;<b>Pink Colomb Bay</b>&nbsp;proeven.&nbsp;<b>Première</b>&nbsp;is zonder twijfel de rosé de Provence met de best prijskwaliteitsvberhouding. Na al die jaren zijn we nog steeds zeer blij dat we deze cuvée boven de doopvont hebben gehouden. Last but not least,&nbsp;<b>Degré d''Antan</b>&nbsp;proeft als een echte lentebries. Zijn verpakking van 5 liter maakt die bovendien bijzonder economisch.</p><p>Om één van die wijnen te bestellen klikt u op het bijhorend etiket hierboven!</p>'
  -
    type: text
    text: '<p>Trouwens, hét grote verschil tussen witte en rode wijn speelt zich niet af in de wijngaard maar in de chai. Een witte wijn wordt bekomen door de druiven direct te persen. Rode wijn haalt zijn kleur uit een min of meer lang contact tussen het sap en de schillen van de druif vooraleer de druiven worden geperst. Dit contact geeft kleur - en tannines - aan de wijn.&nbsp;</p><p>Maar rosé? Hoe wordt die dan gemaakt?</p><h2 class="text-base md:text-lg">HOE MAAK JE EEN ROSE WIJN ?</h2><p>Chromatisch gezien wordt rosé bekomen door rode wijn met witte wijn te mengen. In de praktijk levert dit vooral slechte wijn. In Europa wordt enkel in Champagne deze "techniek" toegelaten.&nbsp;</p><p>Enigszins technisch omschreven wordt rosé bekomen door een prefermentaire (vooraleer de gisting optreedt) schilcontact te bevorderen. Het verschil met rode wijn? Voor die laatste wijn wordt het schilcontact behouden tijdens de gisting.</p>'
  -
    type: image
    image:
      - /assets/img/Regions/wine-in-ancient-egypt.jpg
    caption: 'Wijnmaker in het Oude Egypte'
    float: left
  -
    type: text
    text: '<p>Deze techniek verschilt niet veel van de oudste technieken om wijn te maken: de druiven werden gekneusd en het most opgevangen waardoor het contact tussen schil en most beperkt was. Hierdoor kon moeilijk heel veel kleur worden geëxtraheerd van de schil. Naarmate het contact langer werd, nam de wijn meer kleur. Maar zelfs nog in de 17de eeuw benoemden de Engelsen de wijnen van Bordeaux "claret", een verbastering van het Franse woord "clairet".</p><p>Trouwens, om een moderne rosé te maken, werpen de wijnmakers hun aandacht op druiven met een dunne schil, wat meer extractie toelaat zonder teveel kleur op te nemen. Druiven zoals <a href="/nl/grape/cabernet-franc">cabernet franc</a>, <a href="/nl/grape/grenache-noir">grenache noir</a>, <a href="/nl/grape/pinot-noir">pinot noir</a>, ... zijn bij de wijnmakers dan ook populair om rosé te maken.&nbsp;</p><p>In "Traîté d''oenologie", een boek in 1998 geschreven door Prof. Denis Dubourdieu (de man die de prefermentaire schilcontact van de&nbsp;<a href="/nl/grape/sauvignon-blanc">sauvignon blanc</a>&nbsp;heeft ingevoerd) lees je "Rosé wijn is van de drie kleuren wellicht de oudste. Maar tot hiertoe worden die vooral aanvaard voor hun fruitig, luchtig en fris karakter. We moeten wel tot de vaststelling komen dat ze niet heel klasse uitstralen en wijnmakers gaan er niet erg zorgzaam mee om en zelden worden de beste druiven aan een rosé toebedeeld. De vinificatie tot rosé kan gebruikt worden om de gebreken in een aantal blauwe druiven op te vangen. De saignée kan ook zorgen voor een betere concentratie in het residu rode wijn."</p><p>Je leest in de toon van Prof. Dubourdieu een zekere minachting voor de rosé wijn. In de 20 jaar sinds deze tekst is de rosé markt, onder druk van de consument ingrijpend veranderd. Een grotere vraag verplichtte de producent om meer aandacht te besteden aan de wijn.</p><h2 class="text-base md:text-lg">DE CONSUMENT REDT DE ROSE</h2><p>Want inderdaad: de hoeveelheid geconsumeerde wijn is niet echt veranderd tussen 2002 en 2016, maar binnen de 3 kleuren zijn er markante verschillen. Zo heeft rosé een sprong gemaakt van 32%. In een aantal markten is het aandeel nog significanter: in Frankrijk bijvoorbeeld is 1 geconsumeerde fles wijn op 3 een rosé. Pittig detail: Frankrijk mag dan al de grootste producent ter wereld zijn van rosés, dan nog is hun productie niet voldoende om de interne vraag op te vangen. Globaal is Frankrijk netto invoerder van rosé! In België neemt rosé wijn 19% voor haar rekening, met nog steeds een stijgende tendens.</p><h2 class="text-base md:text-lg">PRODUCTIE IS EERDER DALEND</h2><p>Nochtans beperken een aantal grote producenten hun productie. In een aantal gevallen vertrekken zij uit een marktsegment. Die plaats wordt ingenomen door nieuwe landen die vooral een strijd leveren binnen de lage kwaliteiten. Een voorbeeld? De rendementen die behaald worden voor de productie van rosé haalt 115 tot 200 Hl / Ha. Een onwaarschijnlijk hoog getal die je eerder tegenkomt bij de productie van "plonc"! Om dit cijfer in perspectief te plaatsen is het nuttig om weten dat de rendementen voor de productie van een "AOP-kwaliteit" wijn eerder ligt rond de 55 à 60 Hl /Ha.</p><p>Maar deze nieuwe spelers zijn er wel en dit betekent een intensivering van de uitwisselingen tussen landen. Frankrijk fungeert hierbij een beetje als draaischijf, wat ook normaal is aangezien zij de grootste producent en consument is van rosé. De uitwisselingen gebeuren hierbij vooral op het vlak van kwaliteit: zij exporteert vooral kwaliteitswijnen en consumeert wijnen van mindere kwaliteit. Op die manier is de handelsbalans ruimschoots positief. En wereldwijd, wie kent er niet de rosé van Provence, Rhône of de&nbsp;<a href="/nl/region/loire">Loire</a>? Met de opkomst van de lichtere rosé zijn zij die het grootste marktaandeel opeisen.</p><h2 class="text-base md:text-lg">EEN TEKORT AAN ROSE?</h2><p>Als slotsom moeten we bewust zijn dat een markt gekenmerkt door een groeiende vraag en een dalende productie en het ontbreken aan voorraden (producenten proberen hun rosé binnen het jaar te verkopen) afhankelijk is van het klimaat. Zo heeft het mindere weer van 2017 de productie in Provence met 12% doen kelderen. De situatie verergerde in 2018 wanneer de productie nog eens 30% daalde. Pas in 2019 kwam een kentering in die cijfers en staan we niet meer voor een acuut tekort aan rosé... tenzij onze dorst het tegenovergestelde bewijst :)</p>'
meta_description: 'De rosé wijn - rosé in het kort - wordt nergens echt gedefinieerd, ondanks lange debatten binnen de regelgevende instanties. Uitendelijk wordt enkel "wijn" gedifieerd. Zelfs de kleuren wit en rood worden in het midden gelaten. Zijn steile opmars verdient nochtans meer aandacht.'
title: 'De markt van de rosé boomt!'
id: eff4a8ca-3bd6-4045-b242-8deca260cf1a
slug: de-markt-van-de-rose-boomt
